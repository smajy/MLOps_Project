question,answer
 اگر فقیهی دارای علومی غیر از فقه و اصولباشد سبب ترجیح او در مقام تقلید می‌شود؟, دارا بودن علومی دیگر غیر از فقه و اصول سبب ترجیح فقیهی بر فقیه دیگر نمی‌شود مگر علومی که در فهم احکام یا تنقیح موضوعات، مؤثر بوده باشد.
 آیا می‌توان از مجتهد مرده تقلید نمود؟, احتیاط ترک تقلید ابتدایی میت است اما بقای بر تقلید میت در مسائلی که عمل کرده یا اخذ فتوا برای عمل نموده جایز است.
 کسی که بدون اجازه مجتهد زنده به تقلید میت باقی مانده است اعمالی که انجام داده چه حکمی دارد؟, حال باید از مجتهد زنده در مسأله بقای بر تقلید میت، تقلید کند چنانچه فتوای مرجع فعلی او جواز بر بقا باشد اعمال سابق او صحیح است.
 در چه مسائلی می‌توان به فتوای مجتهدی که از دنیا رفته عمل نمود؟, تنها در مسائلی می‌تواند باقی بماند که به آن عمل کرده باشد.
 تفاوت بین فتوا و حکم از کجا سرچشمه می‌گیرد که فتوا فقط بر مقلدین لازم العمل است اما حکم بر جمیع افراد؟ اگر دو فقیه احکام مختلف دهند چه وضعی پیش می‌آید؟ اصلا فقیهی که حاکمیت عامه ندارد آیا حکمش بر امت نافذ است؟, به کتاب «أنوار الفقاهة» ما مراجعه نمایید.
 آیا در این عصر که مسائل و مشکلات زندگی انسانها بسیار گسترده و پیچیده شده و قدرت یافتن بر استنباط احکام این مسائل نیاز به احاطه بر علوم و اطلاعات گسترده‌ای دارد کسی می‌تواند به رتبه اجتهاد مطلق نائل شود؟, البته امکان پذیر است و بهترین دلیل بر امکان، وقوع آن است که ما در حوزه‌های علمیهشاهد و ناظر آن هستیم.
 اگر مرجع تقلید یا مجتهدی احساس کند که شرایط مرجعیت یا اجتهاد را از دست داده آیا لازم است که اعلام کند؟, لازم است اعلام کند.
 اگر انسان بتواند تشخیص دهد که فلان مرجع از نظر مبانی اصولی قویتر است آیا این تشخیص، در اعلم بودن آن مرجع دخیل است؟, اعلم بودن تنها به آگاهی و اعلمیت در علم اصول حاصل نمی‌شود بلکه شرایط دیگری نیز دارد.
 آیا کسی که می‌خواهد عمل به احتیاط بنماید می‌تواند مثلا احتیاطات بیع را از فلان مرجع و احتیاطات صلاه را از مرجع دیگر اخذ کند؟, اگر منظور پیروی کردن در اخذ طریقه احتیاط از دو مجتهدی که هر دو مساوی در فقاهت باشند بوده باشد مانعی ندارد.
 آیا کسی که عمل به احتیاط می‌کند باید احکام صادره از مجتهدین میت را هم لحاظ دارد؟, اگر مقصودش احتیاط مطلق است باید همه اقوال را ببیند و اگر هدفش احتیاط بین محتمل المرجعیه هاست، تنها آگاهی از اقوال علمای زنده برای او کافی است.
 آیا تصریح به جواز عمل به رساله که معمولا در ابتدای رساله هانوشته می‌شود به معنای نفی دیگران است؟ و آیا مردم نسبت به مرجعی که ناشناخته مانده چون قدرت بیان نداشته است مسئول هستند؟, الف) تصریح به جواز عمل به رساله، دلیل بر نفی دیگران نیست، بلکه ممکن است دیگران هم در شرایط مساوی و هر دو یا هر چند نفر جایز التقلید باشند. آری اگر کسی در اول رساله خود بنویسد عمل به این رساله متعین است و عمل به غیرآن جایز نیست مفهومش نفی دیگران است در حالی که هرگز ندیده‌ایم احدی در مقدمه رساله چنین چیزی بنویسد. ب) درست است که قدرت بیان باعث معرفی شخص است اما اگر کسی بیانی نداشت و مقام علمی او مجهول ماند و بعد از فحص نیز مقام علمی او روشن نشد مردم نسبت به او وظیفه‌ای ندارند، مانند گنجی است که شناخته نشده و کسی در برابر آن گنج وظیفه‌ای ندارد.
 چنانچه بین قانون مصوب و لازم الاجرای جمهوری اسلامی (که از کلیه مراحل تصویب مجلس و تأیید شورای نگهبان و غیره گذشته است) با فتوای مراجع تقلید تفاوت وجود داشته باشد وظیفه قاضی مقلد چیست؟, قاضی اگر مجتهد باشد به رأی خود حکم می‌کند و اگر بر اثر ضرورتها غیر مجتهد برای منصب قضا نصب شود به رأی مرجع تقلید خود عمل خواهد کرد و در تعارض قوانین حکومت اسلامی با رأی مرجع تقلید چنانچه عمل به احتیاط ممکن باشد اولی عمل به احتیاط است و اگر ممکن نباشد یا موجب ضرر و زیان و عسر و حرج گردد، قوانین حکومت اسلامی در مسائل عمومی و اجتماعی مقدم است و در مسائل خصوصی باید به رای مرجع خود عمل کند.
 چنانچه پاسخ سؤال پیش این باشد که از بین قانون و فتوای معارض با هم حتما باید به فتوای مرجع تقلید عمل نمود، بنابراین مرقوم بفرمایید که فلسفه ولایت فقیه و تشکیل حکومت اسلامی و فلسفه تشکیل قوه مقننه و وضعقانون چیست؟ و اگر پاسخ سؤال این است که باید بر طبق قانون عمل کرد بنابراین فلسفه تقلید وفلسفه وجودی مراجع تقلید چیست؟ و چه آثاری بر آن مترتب است و صدور فتوا از ناحیه آنان در ابواب مختلف فقهی که قانون نیز در مورد آنها وجود دارد چه فایده‌ای خواهد داشت؟, از آنچه در پاسخ سؤال قبل گفته شد هم فلسفه وجودی حکومت و هم فلسفه مرجعیت روشن می‌شود.
 مستدعی است تعیین فرمایید احتیاطات حضرت عالی را به کدام یک از مراجع عظام مراجعه نماییم؟, می‌توانید به یکی از مراجع معروف در محافل علمی مراجعه فرمایید.
 شخصی ده سال بدون تقلید عبادت می‌کند، عبادتش چگونه است؟, باید هم اکنون تقلید کند و آنچه مطابق دستور مرجع فعلی او واقع شده صحیح است و غیر آن را باید اعاده کند.
 آیا انتشار رساله توسط مجتهدی به معنای این است که او خود را از دیگران اعلم می‌داند؟, چنین دلالتی ندارد.
 در رساله‌های عملیه نوشته شده است که از باید مجتهد اعلم تقلید کرد، از آن جایی که تشخیص و تعیین فرد اعلم در میان مجتهدین برای اهل علم و خبره مشکل و برای عوام محال و ممتنع است، آیا می‌توان در مسائل مورد اختلاف به جای تقلید از یک شخص معین، رأی اکثریت را ملاک عمل قرار داد؟, رأی اکثریت کافی نیست، اگر اعلم ثابت است باید در مسائل اختلافی از او تقلید کرد و اگر ثابت نیست مردم مخیر هستند.
 کسانی که مجتهد نیستند واجب است در مسائل شرعی و احکام غیر ضروری دین از دستورات مجتهد جامع الشرایط تقلید کنند، آیا در مسائل سیاسی وحکومتی نیز چنین است مثلا در نظامجمهوری اسلامی ایران آیا اطاعت از قوانین و مقررات دولت که به تصویب مجلس شورای اسلامی و تأیید شورای نگهبان رسیده، واجب شرعی است؟, باید از قوانینی که در بالا شرح دادید تخلف نکنند.
 شخصی پس از فوت مرجع تقلیدش از مجتهدی تقلید نموده، ولی قبل از عمل به فتوای آن مجتهد مجددا از مرجع قبلی که فوت نموده تقلید کرده است، آیا عدول با توصیف فوق الذکر جایز می‌باشد؟ با در نظر گرفتن اینکه در بعضی از مسائل از جمله در مسائل تقلید، مقلد همین مجتهد زنده می‌باشد., چنانچه مجتهد زنده اعلم بوده، عدولش صحیح و بازگشت از آن جایز نیست و اگر میت اعلم بوده، تقلیدش از مجتهد زنده در موارد علم اجمالی یا تفصیلی به اختلاف جایز نبوده است.
 اگر بر انسان طبق فتوای مرجع قبلی خود، احکامی از قبیل خمس و غیره واجب و یا بعضی از اعمالش باطل و یا مشکوک به نظر برسد، ولی طبق فتوای مرجع فعلی اعمالش صحیح و یا خمس و غیره واجب نباشد، لطفا مرقوم فرمایید آیا می‌تواند طبق فتوای مرجع بعدی خود عمل و در نتیجه اعمالش صحیح و خمس و امثال آن را پرداخت ننماید؟, خالی از اشکال نیست.
 آیا از مجتهدی که در مسائل روز جامعه و سیاست داخلی و خارجی کشور آگاه نیست ولی دارای شرایطی که در رساله عملیه ذکر شده می‌باشد، تقلید جایز است؟, جایز است بشرط آن که فتاوای او موجب مفسده‌ای در جامعه اسلامی نگردد.
 آیا حضرت عالی حکم حاکم را نافذ می‌دانید، بنابراین اگر مرجعیحکم کرد آیا برهمه حتی مراجع دیگر واجب است عمل کنند؟, بر همه واجب است عمل نمایند مگر اینکه خلاف آن، یقینی باشد.
 آیا مرجع باید مجتهد مطلق باشد یا متجزی هم می‌تواند باشد؟, تقلید متجزی خالی از اشکال نیست.
 آیا زن می‌تواند علوم اسلامی را تحصیل نماید و به مقام اجتهاد برسد؟, مانعی ندارد و ممکن است به مقام اجتهاد برسد.
 اگر زنی به مقام اجتهاد برسد آیا بر او نیز تقلید حرام است؟, در این مسأله فرقی میان مرد و زن نیست.
 آیا رجوع از مرجع مساوی به مساوی را جایز می‌دانید؟, جایز نیست.
 شخصی از مرجعی تقلید می‌کرده است، پس از فوت او با اجازه مرجع دوم زنده به تقلید مرجع اول باقی مانده است، سپس مرجع دوم از دنیا رفته است و اکنون از مرجع سوم که زنده است تقلید می‌کند، اکنون آیا با اجازه مرجع زنده باید بر تقلید از مرجع اول باقی بماند یا مرجع دوم؟, به تقلید مرجع اول باقی بماند
 تقلید بر مجتهد حرام است آیا این مسأله شامل فضلا و طلابی که در مسائل اندکی مجتهد هستند می‌شود؟, شامل مجتهد مطلق و متجزی هر دو می‌شود.
 خواهشمندم بفرمایید چرا تقلید واجب است؟, به دلیل عقل و بنای عقلای دنیا که جاهل در هر مسأله‌ای باید به عالم رجوع کند، آیا شما هرگاه مریض شوید از طبیب دستور نمی‌گیرید، احکام دین را نیز باید از متخصصان آن فراگرفت.
 بنده از حضرت آیت الله العظمی اراکی (رضوان الله تعالی علیه) تقلید می‌کردم و بعد از فوت ایشان به فتوایشما بر تقلید ایشان باقی ماندم، آیا باید حتما مسائل جدیدی که پیش می‌آید را از شما سؤال کنم یا می‌توانم به مراجع دیگر رجوع کنم و اگر به کس دیگری رجوع کردم در حالی که استفتائاتی از جنابعالی نموده بودم و به بعضی از آنها عمل کردم می‌توانم همان سؤالات را از او سؤال کنم؟, چنانچه به ما رجوع کرده‌اید، باید مسائل تازه را از ما سؤال کنید.
 با توجه به اینکه درصد نمک آب خلیج فارس و دریای عمان و بسیاری از دریاهای دیگر بالاست به طوری که در هر متر مکعب آن ۲۰۰/ ۳ کیلوگرم نمک وجود دارد، آیا این آب حکم آب مضاف را دارد؟, اینگونه آبها مضاف نیست و شستشو با آن موجب طهارت است.
 در یکی از روستاهای خوزستان سه چاه آب قلیل در کنار هم است، در یکی از چاهها سگ ولوغ کرده و در دومی چیز نجس ریخته شده است. اما سومی پاک است، ولی ما نمی‌دانیم که کدام یک از آن، چاه‌ها پاک است در این صورت که شبهه، محصوره است، آیا اجتناب از همه آنها لازم است؟, چنانچه چاههای معمولی باشد که از آن آب می‌جوشد با ملاقات نجس، نجس نمی‌شود مگر اینکه رنگ یا طعم یا بوی آن تغییر پیدا کند.
 تصفیه آبهای زاید و فاضلاب و غیره به آب زلال در بعضی از کارخانه‌ها و مراکز انجام می‌گیرد، آیا این آبها پاک هستند؟, اشکال دارد مگر این که با آب جاری یا کر به اندازه کافی مخلوط شود.
 آیا لباس به وسیله ماشین لباسشوییاتوماتیکی که خود چند بار لباس را می‌شوید و آب آن را می‌کشد پاک می‌شود؟, پاک است خواه در حال شستن لباسها اتصال با آب لوله کشی داشته باشد یا بعد از قطع شدن، شروع به شستشو کند.
 تغذیه کردن حیوان به نجاست (غیر از مدفوع) مانند استفاده از خون برای تغذیه طیور چه صورتی دارد؟, تغذیه حیوان به غیر مدفوع از سایر نجاسات باعث حرمت گوشت و شیر آن نمی‌شود، ولی پرهیز کردن از آن بهتر است.
 با توجه به اینکه امروزه بسیاری از لوازم آرایش مورد مصرف بانوان مسلمان از جفت جنین تهیه می‌گردد استفاده و مصرف آن چه حکمی دارد در ضمن بفرمایید جفت نجس است یا متنجس؟, دلیلی بر نجاست جفت نیست (همان طور که در تعلیقه عروه نیز نوشته‌ایم) بنابراین اگر آلوده به خون نباشد یا شک داشته باشیم پاک است.
 آیا دست نجس همراه آب کشیدن گوشت و دنبه پاک می‌شود؟, پاک می‌شود مگر اینکه جرم چربی روی آن را گرفته باشد ولی چربی مختصر اشکال ندارد.
 اگر گوسفندی از شیر سگ بخورد آیا گوشت آن نجس و حرام است؟, در مورد شیر سگ دلیلی بر حرام بودن نداریم هرچند گوسفند از آن زیاد بخورد آن چنان که استخوانش محکم گردد، ولی در مورد خوردن شیر خوک هرگاه به این مقدار بنوشد هم گوشت خودش حرام است و هم نسلهای بعد از آن، اما اگر کمتر از آن باشد گوشتش مکروه است و بهتر آن است که هفت روز آن را ببندند و غذای پاک بدهند. سؤال۳۹- حکم ژلاتین که از استخوان خوک و یا گاو گرفته می‌شود چیست؟ لازم به ذکر است بیشتر موادی که ویتامین دارد و نیز بیشتر داروها در آمریکا و حتی بعضی از شیرینی جات از این ماده درست می‌شود. استفاده از آن در موارد ضرورت مانعی ندارد.
 در احکام داریم که اگر سگ به ظرفی زبان بزند باید آن را خاک مال کرد، حال با وجود موادی مانند الکل، مایعات ظرفشویی و غیره آیا خاک مال کردن لازم است؟, آری لازم است.
 آیا اهل کتاب نجس هستند؟, احتیاط اجتناب است مگر برای کسانی که در سفرهای خارج یا در محیط خود به آنها نیاز پیدا می‌کنند.
 نظر شما در مورد طهارت اهل کتاب چیست؟ در حال اضطرار چطور؟, اجتناب از اهل کتاب در موارد ضرورت واجب نیست و بعد از آن تطهیر لازم نمی‌باشد.
 آیا مجوس از اهل کتاب هستند؟, مجوسیان محکوم به احکام اهل کتاب هستند.
 وحدت وجود یعنی چه و معتقد به آن چه حکمی دارد؟, وحدت وجود معانی متعددی دارد، آنچه به طور قطع باطل و به عقیده همه فقها موجب خروج از اسلام است این است که کسی معتقد باشد خداوند عین موجودات این جهان است و خالق و مخلوق و عابد و معبودی وجود ندارد همان طور که بهشت و دوزخ نیز عین وجود اوست و لازمه آن انکار بسیاری از مسلمات دین است، هرگاه کسی ملتزم به لوازم آن بشود خارج از اسلام است و غالب فقهای معاصر- اعم از احیا و اموات (رضوان الله تعالی علیهم) این موضوعرا پذیرفته و درحواشی عروه به آن اشاره کرده‌اند.
 لطفا توضیح روشنی در مورد وحدت وجود بیان فرمایید؟, توضیح اینکه وحدت وجود گاه به معنای وحدت مفهوم وجود است که اشکالی ندارد و گاه به معنای وحدت حقیقت است مانند حقیقت نور آفتاب و نور چراغ که هر دو یک حقیقت است ولی مصداق متعدد است آن هم اشکالی ندارد و گاه به معنای وحدت مصداق وجود است به این معنا که در عالم هستی وجودی جز خدا نیست و همه چیز عین ذات اوست این سخن مستلزم کفر است و هیچ یک از فقها آن را قبول نکرده‌اند.
 بسیاری از بزرگان به وحدت وجود معتقد هستند، آیا طبق این مسأله احتیاطا باید از این بزرگواران نیز اجتناب شود؟, هیچ یک از این بزرگواران (رضوان الله تعالی علیهم) قائل به وحدت وجود به معنای سوم که در سؤال بالا آمد نبوده‌اند و هرکس چنین نسبتی به آن بزرگواران بدهد جسارت کرده است.
 خواهشمند است سندی دال بر اینکه این نظر و عقیده پوچ و باطل است بیان نمایید؟, به عروۀ الوثقی و حواشی و شروح آن مراجعه نمایید.
 بنا به نقل بعضی از دانشجویان رشته شیمی، مواد تشکیل دهنده الکل صنعتی و طبی یکی است و فقط به لحاظ غیر قابل شرب شدن به الکل صنعتی ماده‌ای رنگی اضافه می‌گردد، با این فرض حکم این دو نوع الکل را بیان فرمایید؟, الکل طبی صنعتی پاک است زیرا با قطع نظر از ماده رنگی، قابل شرب نیست نوعی سم محسوب می‌شود بنابراین ادله مسکر مایع، شامل آن نمی‌شود. 
 آیا هر ماده‌ای که در آنالکل باشد حرام است؟, اگر عرفا مسکر و مست کننده نباشد اشکالی ندارد.
 حکم الکل را از نظر طهارت و نجاست بیان فرمایید؟, الکل صنعتی طبی پاک است ولی مشروبات الکلی مست کننده اشکال دارد.
 مصرف غذاها یا مایعاتی که به طور طبیعی مقدار بسیار کمی از آن را الکل تشکیل می‌دهد مانند سرکه و یا آبجو بدون الکل چه حکمی دارد؟, هرگاه صدق مشروبات الکلی بر آن نکند اشکالی ندارد.
 آیا در مسأله نجاست یقین لازم است یا ظن و گمان کافی است؟, در مسأله نجاست یقین قطعی و صد در صد لازم است و مادامی که چنین یقینی حاصل نشود تکلیفی ندارید و اگر یقین صد در صد حاصل شد اجتناب لازم است مگر در موارد اضطرار.
 گوشتهایی که از کشورهای غیر مسلمان وارد می‌شود چه حکمی دارد؟, چنانچه از بازار مسلمین و از دست مسلمانان خریداری شود و احتمال بدهید که خریدار تحقیق کرده، پاک و حلال است.
 آیا تماس دست مرطوب با پول اسکناس یا سکه که در بین مردم رد و بدل می‌شود موجب نجاست دست می‌شود؟, تا یقین به نجاست پیدا نشود محکوم به پاکی است.
 اگر موش زنده وارد غذا شود زنده بیرون بیاید آیا آن غذا پاک است؟ , پاک است ولی آلوده است و بهتر پرهیز از آن است.
 نمی‌دانیم کجای فرش ۱۲ متری نجس است، آیا این شبهه محصوره است یا غیر محصوره؟ آیا می‌توان روی آن نماز خواند؟, شبهه محصوره، است ولی نماز خواندن روی آن مانعی ندارد.
حکم ظرفی که خوک از آن چیزی خورده است و همچنین ظرفی که موش صحرایی در آن افتاده چیست؟, ظرفی را که خوک از آن چیز مایعی خورده باید هفت مرتبه با آب شست و لازم نیست آن را خاک مال کنند و در لیسیدن خوک و مردن موش صحرایی نیز بنابر احتیاط واجب باید هفت مرتبه شست.
 اگر سگی با لباس شخصی تماس پیدا کند و او با همان لباس وارد مسجد شود، آیا تطهیر مسجد واجب است؟, در صورتی که لباس، یا بدن سگ رطوبت نداشته باشد، نه لباس نجس می‌شود و نه مسجد.
 ژلاتین ماده‌ای است که پس از تأثیر اسید و برخی از مواد شیمیایی و طی روند خاصی از استخوان و پوست گاو یا خوک استخراج می‌گردد. از نظر نحوه استخراج می‌توان استخوان و پوست را به پارچه‌ای بافته شده از انواع الیاف تشبیه نمود که به طریقی الیاف نوع پشم جدا می‌گردد این ماده در صنایع غذایی، دارویی، فیلم سازی و چسب سازی مورد مصرف دارد و در حال حاضر کشورهای غربی، سازنده این محصول بوده و بازار مصرف دنیا را پوشش می‌دهند: الف) با توجه به نحوه استخراج ژلاتین از پوست و استخوان آیا می‌توان آن را نوعی استحاله دانست؟ ب) از آن جایی که نیاز کشور در حال حاضر از کشورهای خارجی و عمدتا غربی تأمین می‌گردد و با توجه به نوع ماده اولیه، مصرف آن چه حکمی دارد؟, الف) در موارد مشکوک که نمی‌دانیم از چه ماده‌ای گرفته شده، حکم حلیت و طهارت است و فحص و جستجو لازم نیست. ب) اگر یقین داشته باشیمکه از ماده حرام و نجس گرفته شده است استحاله صدق نمی‌کند، اما راه دیگری برای حلیت و طهارت آن وجود دارد.
 چگونه می‌توان خمیر نجس را تطهیر کرد؟, ظاهرا راه قابل ملاحظه‌ای ندارد.
 اگر شخصی در وضو سه بار صورت و دستها را بشوید، وضو و عباداتش چه حکمی دارد؟, وضو و عبادتهایش اشکال دارد و لکن باید توجه کرد که منظور از سه بار یا دو بار شستن این است که عضو مورد نظر یک بار کاملا شسته شود، سپس بار دوم را شروع کند و کامل بشوید و اما ریختن آب بر عضوی دو بار یا بیشتر تا زمانی که از شستن کامل آن فارغ نشده است اشکالی ندارد.
 آیا مسح کشیدن سر فقط از جلوی سر است یا می‌توان از عقب سر یا طرفین آن مسح کشید؟, محل مسح تنها جلوی سر است.
 اگر انسان به قصد وضو آب زیادی بر دست راست خود بریزد، آیا مسح پا با این آب جایز است؟, جایز است، لکن گاهی از اوقات این کار که موجب اسراف است حرام است و از این جهت موجب اشکال می‌شود.
 کسی که معتقد است باید دست راست در وضو دو بار شسته شود، آیا وضویش صحیح است؟, بنابر قول به استحباب مرتبه دوم وضویش صحیح است اگر چه در اعتقاد به وجوب دو بار، اشتباه کرده است.
 اگر شخص دیگری انسان را وضو یا غسل دهد صحیح است؟, وضو و غسل او باطل است مگر اینکه هنگامی که دیگری آببر بدن او می‌ریزد خود او خودش را شستشو دهد، ولی این کار در غیر موارد ضرورت مکروه است.
 خالکوبی چه حکمی دارد و آیا برای غسل و وضو مشکلی ایجاد می‌کند؟, هرگاه ضرر خاصی برای بدن نداشته باشد عکسهای موجب فساد اخلاق در آن نباشد جایز است و در هر حال برای وضو و غسل مشکلی ایجاد نمی‌کند.
 این جانب مبتلا به سینوزیت هستم و استعمال آب برایم ضرر دارد، البته یک بار هم عمل جراحی کردم ولی مؤثر واقع نشد که هیچ، بلکه مضر هم واقع شده است. هر وقت که برای وضو آب استعمال می‌کنم سر دردم بیشتر می‌شود و گاه خون از مجرای بینی ام ترشح می‌کند و فعلا هم با تیمم نمازهایم را ادا می‌کنم، با توجه به مطالب بالا آیا باید تیمم کنم و یا وضو بگیرم (ضمنا بعضی معتقدند وضو با آب گرم ضرری ندارد)؟, اگر وضو با آب گرم ضرری ندارد تهیه آن ممکن است باید وضو بگیرید، در غیر این صورت تیمم کنید هر چند مدت طول بکشد جای نگرانی نیست.
 شخصی است که ادرار یا مدفوع بی اختیار از او خارج می‌شود و با کیسه از سرایت آن به سایر بدن جلوگیری می‌کند، حال قبل از نماز اگر کیسه آلوده باشد آیا تعویض آن واجب است؟ اگر کیسه پاک باشد و در حال نماز مدفوع و یا بول بدون اختیار خارج گردد، تکلیف چیست؟, کسی که بول یا غایط پی درپی از او خارج می‌شود باید بعد از هر وضو فورا مشغول نماز شود و برای بجا آوردن نماز احتیاط و سجده و تشهد فراموشاستفتاءاتجدید (مکارم)، ج ۱، ص: ۳۷شده، وضو گرفتن دیگر لازم نیست به شرط اینکه میان نماز و این کارها فاصله‌ای نیندازد و در حال نماز حمل کیسه آلوده با خود، نماز را باطل نمی‌کند.
 آیا موارد زیر برای وضو مانع به حساب می‌آید و باید قبل از وضو آنها را برطرف کرد: الف) اثر نفتی که بعد از شستن با آب به دستها باقی مانده و به طور کامل برطرف نگردیده است. ب) رنگی که بر اثر مالیدن پوست بعضی از خوراکیها به دست می‌ماند مثل پوست گردو که معمولا با گذشت زمان برطرف می‌گردد. ج) اثر گچ و سیمان. د) اگر با خودکار یا خودنویس و مانند اینها به اعضای وضو خط کشیده شود. ه-) دستها آلوده به مانعی است که نجس نیست ولی دیر (مثلا ظرف ده روز) برطرف می‌گردد., هرگاه از این اشیا جرمی که مانع رسیدن آب باشد روی دست باقی نماند مانعی برای وضو نیست هرچند رنگ یا چربی وجود داشته باشد ولی اگر مانع از وصول آب وضو باشد و نمی‌توان آن را فعلا برطرف کرد، باید مطابق دستور وضوی جبیره عمل کند.
 اگر قبل از وضو از نظر وجود مانع وارسی شود ولی بعد از نماز ببیند که مانعی وجود داشته، آیا باید مانع را برطرف کرده و دوباره نماز بخواند؟, اگر احتمال می‌دهد مانع بعد از وضو پیدا شده، اعاده لازم نیست.
 آیا افراد وسواسی باید به ظن و گمان خود عمل کنند (اگر ظن و گمان قوی باشد چطور)؟, باید به همان مقدار که افراد متعارف انجام می‌دهند اکتفا کنند حتی اگر ظن و گمانی هم پیدا نشود. استفتاءات جدید (مکارم)، ج ۱، ص: ۳۹
 اگر بر گردن شخصی هیچ غسلی نباشد، آیا می‌تواند به قصد قربت غسل کند و با آن نماز بخواند؟, جایز نیست.
 کسی که بی اختیار از او منی خارج می‌شود چه وظیفه‌ای دارد؟, خروج منی به هر صورت موجب غسل است به شرط اینکه یقین داشته باشد و هرگاه به خاطر عمل پروستات ذرات منی در بول مستهلک شود موجب جنابت نخواهد شد.
 آیا ریختن آب زیاد برای غسل ضرر دارد و آیا کسی که عرق زیادی کرده است قبل از شستن عرقهایش غسل او صحیح است؟, آب زیاد ضرری به غسل نمی‌زند ولی اگر اسراف باشد مقدار اضافی حرام است اما عرق بدن اگر باعث مضاف شدن آب نشود اشکال ندارد هر چند بهتر این است که اول عرق را بشوید بعد غسل کند.
 اگر در حین غسل حدث اصغر خارج شود غسل چه حکمی دارد؟, احتیاط واجب آن است که غسل را از سر بگیرد و بعدا برای نماز و مانند آن وضو بگیرد.
 جنبی که می‌داند اگر غسل کند به درس نمی‌رسد آیا جایز است در مسجد با تیمم توقف کند؟, لازم است اول غسل کند سپس در کلاس درس حاضر شود.
 اگر شخص جنبی به حمام برود و فراموش کند که غسل را بجا آورد، آیا می‌تواند وارد مسجد شود؟, نمی‌تواند.
 در جنب شدن زنها توسط خروج منی، آیا همان شرایطی که برای مردها گفته شده لازم است؟, در زن لازم نیست که با جستن بیرون آید بلکه اگر رطوبت هنگامی بیرون آید که بهاوج شهوت جنسی رسیده است حکم منی دارد.
 آیا زن پس از نزدیکی شوهر با او و قبل از غسل، باید صبر کند تا منی شوهر از او خارج شود و اگر فورا غسل کرد و آب یا رطوبت مشکوکی خارج شد، تکلیفش چیست؟, غسل ندارد، ولی اگر یقینا منی است باید خود را آب بکشد
 چرا با غسل جنابت بدون وضو می‌شود نماز خواند ولی با غسلهای دیگر نمی‌شود و باید وضو گرفت؟, با همه غسلهای واجب مستحب قطعی مانند غسل جمعه می‌توان نماز خواند ولی غسلهای مستحبی که به عنوان رجا بجا آورده می‌شود جانشین وضو نمی‌گردد.
 در رساله حضرت امام (قدس سره الشریف) مطالعه کردم که اگر منی از انسان خارج شود با اختیار یا بدون اختیار با شهوت یا بدون شهوت انسان جنب می‌شود. در حال حاضر من سرباز هستم و دستشوییهای این پادگان که ما در آن مستقر هستیم بسیار تاریک است و مدتی است که (بعضی مواقع) بی اختیار بعد از بول یا به هنگام بول از من منی دفع می‌شود (در این مورد مطمئن هستم) طبق فتوای حضرت امام (رضوان الله تعالی علیه) من جنب می‌شوم. مشکل من این استکه در شب که نمی‌شود دقیقا ادرار را مشاهده کرد، اگر شک کنم که از من منی دفع شده یا نه باید غسل نمایم یا خیر، و در ضمن اینجا حمامها آبگرمکن ندارد (چون فقط در شب می‌توانیم حمام برویم) و حالا هم زمستان است و آب در شب سرد است و چند بار که حمام رفتم کلیه درد گرفته‌ام و حمامرفتن هم قدری زحمت دارد لطف بفرمایید و بنویسید که چه کار باید بکنم و آیا در موارد ذکر شده جنب هستم؟, برای شناختن منی نشانه هایی است و برای شناخت آنها به مسأله ۳۶۱ توضیح المسائل ما مراجعه کنید، ولی اگر رطوبتی از انسان خارج شود و نداند منی است یا رطوبت دیگر (یعنی مذی، وذی و ودی که هر سه پاکند و غسل ندارند و وضو را هم باطل نمی‌کنند) چنانچه همراه با جستن و شهوت (یعنی لذت و خوش آمدن) بوده باشد، آن رطوبت حکم منی دارد اما رطوبت لزج که بعد از بول خارج می‌شود منی نیست و هرکجا که شک دارید واجب نیست غسل کنید و هرکجا به خروج منی یقین کردید اگر به واسطه نبودن آب گرم یا جهت دیگری نتوانید غسل کنید، تیمم بدل از غسل کنید و بدن را تطهیر کنید و با لباس طاهر نماز بخوانید و هرچند مدت آن طولانی شود برای شما اشکال ندارد.
 این جانب مبتلا به بیماری وسواس هستم و متأسفانه بسیار شدید و غیر قابل تحمل است مثلا در مورد تطهیر و غسل وسواس من خیلی شدید است به گونه‌ای که گاهی اوقات وقتی شب به حمام می‌روم نزدیک طلوع آفتاب موفق به تطهیر می‌شوم و از حمام بیرون می‌آیم. باور کنید در طول این چند سال به اندازه بیست سال آب مصرف کرده‌ام، برای درمان به نزد بعضی از علمای شهرمان و یکی از مراجع قم رفتم و اذکاری را به من گفتند ولی مؤثر واقع نشد. به خدمت حضرت علی بن موسی الرضا (علیه السلام) در مشهد رفتم باچه گرفتاریهایی که در سفر و هنگام تشرف داشتم و دعا و تضرع بسیار کردم ولی متأسفانه شفا نیافتم. این بیماری نزدیک است مرا از پای درآورد نه تنها خود که خانواده را نیز نگران و در زحمت انداخته‌ام بلکهباعث شده است عبادتهایم را نتوانم انجام دهم و برای این جهت ماه رمضان را سفر می‌کنم تا مشکل روزه گرفتن نداشته باشم اگر چه در سفر هم هیچ چیز نمی‌خورم. لطفا مرا راهنمایی کنید تا از این وضع غمبار نجات یابم و از زخم زبانهای اطرافیان آسوده گردم؟, مشکل شما در واقع از خود شماست و مقصر اصلی خودتان هستید و به همین دلیل دعای شما هم مستجاب نمی‌شود و علت اصلی آن ندانستن مسأله است. مسأله اصلی این است که بر شما واجب نیست یقین به طهارت و غسل و مانند آن پیدا کنید، آنچه بر شما به عنوان یک وظیفه شرعی لازم است این که به مقدار سایر مردم آب بریزید و به همان قناعت کنید هرچند شک در غسل و طهارت داشته باشید و ما مسئولیت شرعی این کار را می‌پذیریم. شما از امروز فقط به مقدار مردم آب بریزید و قناعت کنید و با بدن نجس و حال جنابت (به گمان خودتان) نماز بخوانید و هیچ اشکالی هم ندارد و نماز و روزه شما کاملا صحیح است و ما به این وسیله بر شما و تمام افراد وسواسی اتمام حجت می‌کنیم و مخالفت با آن گناه است. ما از خداوند می‌خواهیم که به شما توفیق توجه به این مسأله را عنایت کند و از دام شیطانینجات پیدا کنید.
 آیا در مورد قضای غسل جمعه دلیلی داریم؟, آری در این زمینه روایتی داریم که تا غروب روز شنبه می‌توان آن را قضا کرد.
 آیا داخل شدن زن حائض به رواقهای اطراف ضریح مطهر امام رضا (علیه السلام) اشکال دارد گرچه قبر را ببیند و به ضریح نزدیک باشد؟, مانعی ندارد، ولی وارد حرم نشود.
 تکلیف زنی که چندین ماه است که لکه‌های پی درپی می‌بیند چیست؟ لازم به ذکر است که اطبا احتمال می‌دهند که این خونها مربوط به زخمهای درونی باشد., مسأله دو صورت دارد، اگر ثابت شود که خون مربوط به زخم یا دمل و رحم است غسل ندارد و طبق معمول باید وضو بگیرد و نماز بخواند و اگر خون مربوط به عوارض رحم بوده باشد استحاضه است، چنانچه کم باشد در حدود دیدن لکه‌های مختصر باید برای هر نماز وضو بگیرد و غسل ندارد و باید بدن را بشوید و نماز بخواند و اگر جریان دارد غسل واجب می‌شود (یک غسل برای نماز صبح و غسل دیگر برای ظهر و عصر و غسل سوم برای مغرب و عشا) و اگر غسل برای او ضرر یا مشقت شدید دارد می‌تواند تیمم کند.
 آیا نزدیکی با حائض بعد از قطع خون و قبل از غسل جایز است؟, جایز است ولی احتیاط مستحب در ترک آن است.
 هرگاه زن جنب بوده و عادت ماهیانه او فرارسید یا در حال عادت ماهیانه جنب شد، آیا می‌تواند در همان حال غسل جنابت کند؟, مانعی ندارد و باغسل جنابت از جنابت پاک می‌شود و همچنین غسلهای مستحب را نیز می‌تواند انجام دهد.
 در مسأله شماره ۴۲۶ مرقوم فرموده‌اید (حیض خونی است که در هر ماه چند روزی از رحم زن خارج می‌شود و به هنگام انعقاد نطفه غذای فرزند است) انطباق این مسأله با توجه به نکات مشروحه ذیل با موازین علمی مبهم است لذا خواهشمند است توضیحات بیشتری مرقوم فرمایید: یک دوره ماهیانه در یک زن بالغ قبل از یائسگی معمولا دارای مراحل ذیل می‌باشد: الف) مرحله افزایش حجم رحم در این مرحله رحم زن در اثر ترشح هورمون استروژن ضخیم می‌شود، ضخیم شدن دیواره رحم به منظور آمادگی رحم برای پذیرش جنین می‌باشد. ب) در صورتی که آبستنی صورت پذیرد و جنین تشکیل شود، جنین موجود از لوله‌های رحمی گذشته وارد رحم می‌شود و در این لایه ضخیم و پرخون لانه گزینی می‌کند، در اینجا جنین تا مدتی از مواد غذایی که به وسیله خون حمل می‌گردد تغذیه می‌کند و رشد می‌نماید در واقع جنین از خود خون به عنوان غذا تغذیه نمی‌نماید بلکه از اکسیژن و مواد غذایی که به وسیله خون حمل می‌شود استفاده می‌کند. ج) تقریبا پس از سه هفته از لانه گزینی، جفت تشکیل می‌شود در اینجا وظیفه جفت، گرفتن مواد غذایی و اکسیژن از بافت ضخیم شده رحم و انتقال آن به جنین از طریق بند ناف می‌باشد همین طور گاز کربنیک حاصل از فعالیتهای حیاتی جنین را به خون مادر انتقال می‌دهد و وظیفه دیگر جفت ترشح هورمون مادری یا پرژسترون می‌باشد که از عادت ماهیانه جلوگیری می‌کند. د) در صورتی که آبستنی اتفاق نیفتد دیواره ضخیم و پرخون شدهرحم تخریب و شروع به ریزش می‌نماید که به نام عادت ماهیانه معروف می‌باشد. پس از پایانخونریزی، دیواره رحم مجددا خود را برای پذیرش جنین بعدی آماده می‌کند یعنی شروع به ضخیم شدن و پرخون شدن می‌نماید و لذا وقتی یک زن، آبستن می‌شود معمولا به دلیل ترشح هورمونهای مخصوص که ذکر آن گذشت اصولا قاعدگی اتفاق نمی‌افتد (نه اینکه جنین آن خون را می‌خورد) یعنی اصولا خونریزی وجود ندارد که جنین آن را بخورد. ه-) کلیه مراحل فوق به وسیله ترشح هورمونهای مختلف کنترل می‌شوند و اگر این هورمونها را توسط تزریق یا خوراکی به یک زن بدهند قاعده نمی‌شود پس در اینجا خوردن خون را در چگونه می‌توان به عنوان غذای بچه محسوب داشت؟, منظور این نیست که دیواره رحم خونریزی می‌کند و جنین آن را می‌بلعد بلکه منظور این است که در موقع بارداری خون در عروق مادر ذخیره می‌شود و از طریق جفت یا غیر آن به جنین منتقل می‌گردد و مواد غذایی و اکسیژن موجود را جنین از همان خون مادر می‌گیرد همان گونه که در مدت شیرخوارگی غالبا عادت ماهانه نیست زیرا قسمتهایی از خون تبدیل به شیر می‌شود و غذای نوزاد می‌گردد پس اگر بگوییم خون غذای بچه است منظور این معناست نه آنچه نوشته‌اید.
 بعد از غسل سدر و کافور و قبل از غسل با آب خالص، قطراتی که از بدن میت ترشح می‌کند پاک است یا نجس؟, تا اغسال سه گانه تمام نشود میت پاک نمی‌شود.
 اگر سهوا به میت یکی از سه غسل که دادنآن واجب است داده نشود حکمش چیست؟, در صورتی که مستلزم هتک حرمت میت نشود جایز است که قبر را نبش کنند و میت را خارج نمایند و غسل را تکمیل کنند ولی این کار واجب نیست.
 شخصی دار فانی را وداع کرده و معلوم نیست مرد است یا زن، وضعیت نماز این فرد و همچنین غسلش چگونه است؟, اگر منظور خنثی است لازم است محارم او را غسل دهند و اگر محرمی نباشد هر یک از زن و مرد می‌تواند او را غسل دهد و در نماز عمل به احتیاط می‌کنند.
 آیا وجود حایل میان تابوت و نمازگزار اشکال دارد؟, مانعی ندارد ولی نباید میان نمازگزار و میت دیوار یا پرده باشد.
 زن مسلمانی که بچه مسلمان هفت ماهه‌ای در شکمش بوده فوت کرده است، بعضی می‌گویند باید آینه‌ای در سمت پشت مادر قرار دهند تا انعکاس صورتبچه به طرف قبله باشد آیا این کار لازم است؟, رو به قبله بودن مادر کافی است و گذاشتن آینه معنا ندارد.
 بعضی از مسلمانها در لبنان وصیت می‌کنند که در لباس عروسی دفن شوند آیا این وصیت جایز است؟ و بر فرض جواز آیا عمل به این وصیت بر وصی لازم است؟, اگر شرایط کفن در آن لباس موجود باشد یا اضافه بر کفنهای سه گانه باشد لباس خیلی گران قیمت نباشد به گونه‌ای که اسراف محسوب شود جایز است.
 در یک گورستان که صد سال از دفن اموات در آن می‌گذرد آیا می‌توانیم دوباره مرده‌ها را در آن دفن کنیم؟, مانعی ندارد. در صورتی که آثار امواتاز بین رفته باشد
 آیا انتقال جنازه به گونه‌ای که نبش قبر نشود جایز است؟, در صورتی که هتک و توهین از نظر مردم لازم نیاید می‌توان آن را به محل دیگری منتقل نمود، ولی بهتر آن است که محل آن را تغییر ندهند.
 نبش قبر تا چند وقت پس از دفن حرام است؟, برای نبش قبر زمان خاصی مطرح نیست زیرا بدن اشخاص و همچنین زمینها متفاوت است تنها در صورتی می‌توان نبش کرد که یقین به از بین رفتن تمام آثار بدن حاصل شده باشد.
 دختر ۱۵ ساله‌ای در حادثه تصادف ماشین از دنیا رفت و او را به خاک سپردیم اکنون مدتی است خویشاوندان و آشنایان و مخصوصا خواهر بزرگترش مرتبا او را در خواب می‌بیند که اصرار می‌کند بیایند او را ببرند چون او زنده است و آن قدر این خوابها تکرار شده است که وضع روحی خانواده آن مرحومه را به مخاطره افکنده و سلامتی آنها مختل شده است آیا اجازه می‌فرمایید که نبشقبر نموده و این امر را معلوم سازیم؟, با توجه به ضرورت ناشی از نگرانی شدید این خانواده عدم صدق هتک احترام در مورد سؤال مراعات احتیاط (در انجام حد اقل نبش لازم) جایز است.
 در کنار قبر مؤمنی توالت احداث کرده‌اند و این کار باعث شده است که حتی امکان خواندن یک سوره قرآن در آنجا نباشد مراجعه به مسئولین برای انتقال توالتها به مکان دیگر مؤثر واقع نشد آیا اجازه می‌دهید نبش قبر کنیم و میت را به جای دیگر منتقل کنیم؟, به آنها فشار بیاوریدکه توالتها را به محل دیگری ببرند و به مسئولین بگویید این کار شرعا صحیح نیست زیرا اهانت به قبر مؤمن می‌باشد و اگر ادامه این وضع باعث هتک آن میت باشد جابه جا کردن او جایز است.
 آنچه در کتب فقهی حتی در رساله‌های عملیه فقها از عروۀ الوثقی تا تحریر الوسیله جستجو شد حضرات نمازی به عنوان نماز غریق بیان نفرموده‌اند حال اگر کسی در دریا یا رودخانه غرق شد و جسدش هم پیدا نشد چه باید کرد آیا نماز دارد یا ساقط است؟ بر فرض اینکه نماز داشته باشد چگونه باید ادا کرد؟, چنین کسی نماز ندارد تا جسدش پیدا شود، ولی در کلمات علما چیزی به عنوان نماز غرقی داریم و آن نماز یومیه کسانی است که در حال غرق شدن هستند و بیش از تکبیرات و اشاراتی نمی‌توانند کاری انجام دهند.
 اگر شخصی به جای غسل جنابت تیمم بدل از آن را بجا آورد آیا می‌تواند وارد مسجد شود یا کلمات قرآن را مس نماید؟, در مواردی که تیمم جایز است تمام کارهایی را که مشروط به طهارت است می‌توان انجام داد.
 کسی که همواره موقع ادرار اجزای منی هم از او بیرون می‌آید و امید خوب شدن نیز ندارد آیا می‌تواند تیمم کند و اعمالش را انجام دهد؟ چون فرض بر این است که غسل جنابت به صورت همیشگی برای او زیان غیر قابل جبران جسمی دارد., در فرض مسأله احتیاط واجب آن است که به مقداری که ضرر ندارد غسل کند و در مواردی که ضرر دارد تیمم جایز استولی وضو را نیز احتیاطا بگیرد این در صورتی است که ذرات منی در بول مستهلک نشود، ولی اگر مستهلک شود احتیاج به غسل نیست همچنین اگر شک داشته باشد که آن ذرات منی است یا رطوبتهای چسبنده دیگر که از انسان احیانا دفع می‌شود غسل ندارد.
 کسی که مبتلا به مرضی باشد که نتواند از خروج باد جلوگیری کند و وضو گرفتن هم برایش ضرر دارد آیا باید در محلی (مثلا روی سنگ) نماز بخواند تا بتواند بعد از اینکه چیزی از او خارج شد تیمم کند و نماز را ادامه دهد؟, اگر تجدید تیمم در وسط نماز برای او میسر باشد بی آنکه منافی نماز به جا آورد لازم است، مگر اینکه تکرار آن باعث عسر و حرج شود که در این صورت واجب نیست.
 تأخیر نماز در شبهای مهتابی به نظر شما چگونه است؟, شبهای مهتابی و غیر مهتابی تفاوت نمی‌کند.
 چرا شیعیان نمازهای ظهر و عصر و نیز مغرب و عشا را با هم می‌خوانند ولی سایر مسلمین این نمازها را از هم جدا و در پنج نوبت می‌خوانند؟, جدا خواندن نمازها به عقیده ما هم مستحب و سنت است ولی جمع میان آنها جایز می‌باشد حتی در روایات اهل تسنن نیز دلیل بر جواز داریم بنابراین جمع رخصت است ولی جدا کردن فضیلت است.
 آیا نماز مستحبی که کیفیت خاصی دارد، مانند نماز وحشت را می‌توان به جای نافله یومیه حساب کرد؟, هرگاه قصد نافله با آن بکند نافله محسوب می‌شود و امید است ثواب آننماز مخصوص را نیز داشته باشد.
 اینکه گفته شده نماز شب اگر نشسته به جا آورده شود احتیاطا به جای یک رکعت، دو رکعت خوانده شود این احتیاط لازم است یا مستحب؟, این احتیاط مستحب است.
 نوافلی که در سفر منع شده، انجام دادن آن به عنوان کم بودن ثواب است یا بدعت؟ چه نوع بدعتی؟, انجام این نوافل مشروع نیست.
 مسلمانان مقیم لوس آنجلس که در غرب آمریکا زندگی می‌کنند به کدام جهت باید نماز بگذارند که نمازشان صحیح و روبه قبله انجام شده باشد البته قبله نماهای موجود مثل قبله نمای رزم آرا و غیره قبله نیویورک را که در شرق آمریکاست مشخص می‌کند ولی قبله لوس آنجلس را که شش ساعت با هواپیما از نیویورک فاصله دارد معین نکرده و مردم دقیقا تکلیف خود را نمی‌دانند و به استناد (فأینمٰا تولوا فثم وجه اللٰه) «۱» به یک جهتی نماز می‌خوانند لطفا وظیفه آنها را معین کنید., به همان طرفی که در میان مسلمانان آنجا مشهور به قبله است بایستید اشکالی ندارد.
 اگر شخصی به غیر جهت قبله به نماز ایستاد ما نیز می‌دانیم که جهت قبله بر عکس است آیا وظیفه داریم به وی اعلام کنیم؟ امر به معروف و نهی از منکر در اینجا لازم است؟, لازم نیست ولی بهتر است.
 برادران مجروح و یا معلولی که نمی‌توانند در هیچ صورت رو به قبله نماز بخوانند آیا جهت‌های غیر قبله برای آنان یکسان است؟, فرقی با هم ندارد.
 آیا صحیح است که می‌گویند وقتی که حضرت حجت (عج) ظهور می‌کند قبله را به مزارامام حسین (علیه السلام) تغییر می‌دهد؟, این روایت مخالف قرآن و روایات ثابت از طرف معصومین (علیهم السلام) است و باید طرح و دور انداخته شود. 
 هنگامی که کشتی یا قطار در حال حرکت می‌باشد و اشخاص اقامه نماز می‌کنند در صورتی که از قبله منحرف شوند وظیفه آنها چیست؟, باید فورا به سوی قبله تغییر جهت دهند. (۱). سوره بقره، آیه ۱۱۵.
 اگر در حال نماز، دهان نمازگزار خون بیاید آیا نمازش باطل می‌شود؟, اگر خون در دهان بوده باشد موجب بطلان نماز نیست ولی اگر به ظاهر لب به مقدار درهم و بیشتر رسیده باشد باید نماز را رها کند و دهان را آب بکشد و سپس نماز بخواند و اگر کمتر از درهم باشد و با آب دهان آمیخته شود و خارج شود آن هم برای نماز اشکال دارد.
 پوشیدن مانتو چه حکمی دارد؟ آیا جزء لباسهای زینتی است؟, پوشیدن لباسهای زینتی اشکال دارد ولی مانتوهای معمولی زینتی نیست و لباسی که تمام بدن جز صورت و کفین را بپوشاند کافی است هر چند چادر محفوظتر و بهتر است.
 نماز در لباسی که در نجاست آن شک داریم چه حکمی دارد؟, مادامی که یقین به نجاست آن نداشته باشید می‌توان با آن نماز خواند
 حکم استفاده از طلای زرد، سفید و پلاتین را برای مردان بیان فرمایید., آنچه طلا نامیده می‌شود زینت کردن با آن بر مردان حرام است خواه طلای زرد باشد یا سرخ یا سفید، ولی باید توجه داشته باشید که پلاتین طلا نیست و فلز دیگری است.
 آیاپلاتین همان طلای سفید است؟ و در صورتی که غیر آن است حکم آن چیست؟, پلاتین و طلای سفید- طبق شهادت اهل خبره- دو چیز است پلاتین فلزی است و طلای سفید فلز دیگر، دومی حرام است و اولی حرام نیست هر چند بعضی بدون توجه پلاتین را طلای سفید می‌دانند.
 آیا کراهت لباس سیاه برای نماز شامل چادر مشکی خواهران وهمچنین عبای سیاه می‌شود؟, معروف کراهت لباس سیاه در نماز است و دلیلی که برای آن ذکر شده زن و مرد را شامل می‌شود، ولی عبا از آن استثنا شده و بعید نیست چادر زنان نیز مشمول استثنا باشد.
 چنانچه زن هنگام نماز یا پس از آن دریابد برخی از اندامش که پوشیدن آن لازم بوده است عریان مانده، تکلیفش چیست؟, نمازش صحیح است.
 استفاده از زینت آلات طلا اعم از انگشتر و گردنبند برای مردان چه صورتی دارد؟, حرام است.
 آیا نگاه کردن به وجه و کفین زن نامحرم بدون قصد لذت اشکال دارد؟ و منظور از قصد ریبه و لذت چیست؟, اشکال ندارد و منظور از ریبه آن است که بترسد به گناه بیفتد و منظور از لذت هم لذت جنسی است.
 لباس شهرت چیست؟ و استفاده از آن چه صورتی دارد؟, منظور از لباس شهرت آن است که لباسی بپوشد که مشهور به زهد و قدس شود و جنبه ریاکاری داشته باشد و استفاده از چنین لباسی شرعا اشکال دارد.
 اگر شی ء مسروقه در جیب لباس نمازگزار باشد، آیا نماز او باطل است؟ بعضی از مجروحین، زخمهای بدنشان به گونه ایاست که در مدت شبانه روز خون می‌آید این افراد برای نماز چه باید بکنند؟, باید در صورت امکان زخم را ببندند تا به جای دیگر سرایت نکند و با همان حال نماز بخوانند.
 فرد مریضی که بنا به عللی نتواند بعد از بول خود را با آب بشوید اگر با پارچه‌ای خود را تمیز نماید می‌تواند نماز بخواند؟, در فرض مسأله که محل ضرورت است اشکالی ندارد.
 کسی که ادرار و مدفوع او غیر ارادی است با توجه به اینکه هر لحظه امکان دارد از او ادرار یا مدفوع خارج گردد و اطراف عورتین و لباس او اکثر اوقات نجس است حتی اگر عوض کند مجددا نجس می‌شود چگونه نماز بخواند؟, با همان حال نماز بخواند و در مورد وضو گرفتن مطابق دستوری که در رساله توضیح المسائل مسأله ۳۲۹ داده‌ایم عمل کند.
 چنانکه نپوشاندن وجه و کفین (صورت و دستها تا مچ) فسادی را برای زن در جامعه به بار آورد آیا پوشاندن وجه و کفین واجب می‌شود؟, اگر موجب فساد باشد لازم است.
 دندانهای غیر طبیعی (مصنوعی) اگر از اجزای غیر حلال گوشت باشد آیا برای نماز اشکال دارد؟, اشکالی ندارد.
 آیا پوشش زن در نماز باید طوری باشد که از هیچ طرف، بدن او دیده نشود؟ و آیا پوشاندن زینت و زیورهای صورت و دست در نماز در جایی که نامحرم نیست لازم است؟, پوشاندن تمام بدن در نماز به استثنای وجه و کفین و پاها تا مچ از چهار طرف لازم است و زینت آلات اگر روی لباس باشد برای نمازاشکال ندارد.
 در جایی که نامحرم به قصد ریبه و تلذذ به زن نگاه می‌کند و یا صورت و کفین او زینت دارد و بدون پوشاندن آنها نماز می‌خواند، نمازش چه حکمی دارد؟, نمازش اشکال ندارد ولی احتیاط واجب آن است که خود را در معرض دید نامحرم قرار ندهد.
 منظور از اینکه فرموده‌اند پوشیدن لباس مخصوص مرد برای زن و بالعکس اشکال دارد چه نوع لباسی است لطفا توضیح فرمایید؟, منظور لباسی است که در عرف عام می‌گویند لباس زنانه است (ولی هرگاه فسادی بر آن مترتب نشود حرام نیست).
 پوشیدن لباس سیاه در عزای امام حسین و دیگر ائمه (علیهم السلام) چنانچه صاحب حدائق فرموده رجحان شرعی دارد یا خیر؟, هرگاه جنبه تعظیم شعایر داشته باشد رجحان دارد.
 از آنجا که مسأله حجاب یک امر ضروری اسلام است و از آنجا که باید حدود و قوانین اسلامی در کشور جمهوری اسلامی خصوصا در شهرهای مذهبی از جمله شهر مقدس قم رعایت شود که بحمد الله این قوانین اسلامی تا به امروز در شهر مقدس قم رعایت شده اما متأسفانه این روزها در این شهر مقدس اعمال ناشایستی مشاهده می‌شود که در شأن و مقام و منزلت این شهر مقدس نیست لذا کرارا مشاهده می‌شود که اعمال ناشایستی در وسایل نقلیه خصوصا در کاروانهای عروسی که از مقابل حرم مطهر حضرت معصومه (علیها السلام) عبور می‌کنند انجام می‌شود و یا به طور کلی در مکانهای مقدسی از جمله در مسجد مقدس جمکران که مورد لطف و مرحمت پروردگار و حضرت بقیه الله الاعظم (عجل اللهتعالی فرجه الشریف) بوده صورت می‌گیرد که واقعا جای تأسف و نگرانی است چرا که مقام و منزلت این شهر بالاتر و والاتر از آن است که اجازه بدهد این گونه اعمال در آن صورت گیرد لذا از آنجا که مراجع بزرگوار همیشه و در هر حال به فریاد و کمک انقلاب و اسلام می‌رسند و با فتاوای دندان شکن خود مشت محکمی بر دهان استکبار جهانی می‌زنند بر آن شدیم که فتوای صریح حضرتعالی را در خصوص این مسأله در شهر مقدس قم بدانیم., بدون شک حجاب از مسلمات اسلام است و تمام فقهای اسلام در آن اتفاق نظر دارند و هر گونه بدحجابی و بی حجابی بر خلاف شریعت مقدسه است مخصوصا در شهرهای مذهبی و از آن بالاتر در اماکن مقدسه دینی باید مراعات بیشتری شود و گناه بدحجابی و بی حجابی در این اماکن بیشتر است و بدون شک پوشیدن چادر همه جا مخصوصا در این اماکن اولی است.
 اشخاصی که عمل جراحی روده بزرگ انجام داده‌اند و محل خروج مدفوع را بسته و مدفوع توسط کیسه‌ای جمع آوری می‌گردد در موقع نماز تکلیفشان چیست؟, اگر کیسه به صورت محمول است اشکالی ندارد و اگر بدن آلوده شود چنانچه عسر و حرجی نباشد آن را بشویند و اگر عسر و حرجی هست به همان حالت نماز بخوانند.
 مدالهای طلا که ورزشکاران می‌گیرند و به گردن آنها می‌آویزند چه حکمی دارد؟, گرفتن مدال اشکال ندارد لکن برای مردان به گردن انداختن اشکال دارد مگر در موارد ضرورت.
 حجاب از نظر اسلام چیست و چه نوع پوششی برای زنو مرد حجاب است آیا موهای مصنوعی که بعضی از زنها بر سر می‌گذارند حجاب موهای طبیعی آنها حساب می‌شود؟, حجاب شرعی در مورد زنان پوشیدن تمام بدن به جز صورت و دستها تا مچ می‌باشد، اما بعضی از انواع پوششها که زینت ظاهری محسوب می‌شود مثل موهای مصنوعی کافی نیست و همچنین لباسهایی که لباس زینت محسوب می‌شوند نیز کافی نیست و حجاب برای مردان پوشیدن قسمتهایی از بدن است که در بین مردم مسلمان پوشیدن آن مرسوم است بنابراین پوشیدن سر و دستها ومقداری از بازو (در پیراهنهای آستین کوتاه) و مانند آن بر مردان واجب نیست.
 آیا اشکال دارد که مردها در خانه دمپایی‌های زنان را بپوشند و یا بالعکس؟, اشکالی ندارد بلکه لباسهای مخصوص هر کدام را نیز اگر دیگری بپوشد و مفاسدی بر آن مترتب نشود اشکالی ندارد اما آنجا که فسادانگیز است حرام است.
 آیا بودن پرده و دیوار بین زنان و مردان در حال نماز خواندن و موعظه کردن لزومی دارد؟, بودن پرده بهتر است ولی واجب نیست مشروط بر این که موازین شرعی رعایت شود.
 آیا گذشت زمان حکم زمین غصبی را عوض می‌کند؟, مسلم است که نماز در زمین غصبی حرام است و مرور زمان هرگز حکم آن را تغییر نمی‌دهد.
 خواندن نماز در اماکن و ادارات دولتی که استیجاری می‌باشد و مالکش مصر به تخلیه است و اظهار عدم رضایت می‌کند در صورتی که به علت ناچاری ساختم ان هنوز تحت اختیار ارگانهای دولتی می‌باشد چه حکمی دارد؟, در صورت ضرورت قطعی اشکالی ندارد.
 آیامی توان روی فرشی که قسمت کمی از آن با پول حرام رفو شده است نماز خواند یا همان قسمت خاص اشکال دارد؟, همان قسمت خاص اشکال دارد.
 در دانشگاه معمولا مکانی را برای نماز اختصاص می‌دهند آیا بردانشجویان لازم است که به خاطر نماز خواندن در این مکانها مبلغی به فقرا بدهند به اعتبار این که این مکانها مجهول المالک است و آیا این مسأله در مورد تدریس در دانشگاه هم صادق است؟, اگر مکانی که برای نماز اختصاص داده شده است در دست حکومت است و وضع آن برای شما روشن است نماز خواندن در آن با اجازه مسئولین مانعی ندارد و لازم نیست چیزی بدهید و اگر واقعا مجهول المالک است و راهی برای شناخت مالک آن نیست در این صورت می‌توانید نماز بخوانید و وجهی را در مقابل آن به فقرا بپردازید.
 شخصی در زمان طاغوت یک عدد بلیط بخت آزمایی به قیمت ۵ تومان خرید و مبلغ ۱۰۰ هزار تومان برنده شد و با آن خانه‌ای تهیه کرد، آیا نماز خواندن در این خانه جایز است؟, باید آن را به عنوان مجهول المالک با اجازه حاکم شرع صدقه دهد و اگر خودش مستحق باشد می‌تواند با اجازه حاکم شرع تصرف کند.
 آیا در ساختن مسجد رضایت همسایگان شرط می‌باشد؟, رضایت آنها شرط نیست ولی نباید ایجاد مزاحمت برای آنها بشود مثلا بلندگوی مسجد یا پارک ماشینها در اطراف مسجد نباید مزاحم همسایه‌ها باشد.
 در یکی از روستاهای لارستان به نام شرقویه یک حمام قدیمی بوده که حدود بیست سال است مورد استفادهقرار نگرفته بود یکی از مؤمنین آن را خراب کرده و اکنون به صورت زمین می‌باشد چنانچه اجازه بفرمایید چون در حریم مسجد جامع روستای مذکور قرار گرفته مقداری از این زمین برای احداث توالت ودستشویی برای مسجد و بقیه، راه عبور مردم گردد؟, چنانچه امیدی برای تجدید بنای آن نیست و همچنین نیاز به حمام دیگری در آن آبادی نمی‌باشد که این زمین را بفروشند و صرف آن کنند، در این صورت می‌توانید طبق آنچه نوشته‌اید عمل نمایید.
 آیا تطهیر ظاهر مسجدی که از مصالح متنجس ساخته شده کفایت می‌کند؟, کافی است و در دل مؤمنان وسوسه نکنید.
 آیا در زمینی که وقف عزاداری سید الشهداء (علیه السلام) شده است می‌توان مسجدی احداث کرد؟, اگر ممکن است از متولی و در صورت نبودن متولی، از حاکم شرع زمین را برای ساختن مسجد اجاره کنند و عده‌ای از معتمدین محل پای این سند را امضا نمایند که فراموش نشود و هر ساله مال الاجاره آن را صرف مجالس عزاداری سید الشهداء (علیه السلام) بنمایند و مدت اجاره نیز مشخص و محدود باشد که بعد از پایان مدت، مجددا اجاره کنند.
 آیا وسایلی را که متعلق به مسجد است ولی مورد نیاز نیست، می‌توان فروخت و پول آن را خرج مسجد کرد؟, چنانچه آن وسایل مورد نیاز نباشد بفروشید و صرف همان مسجد کنید زیرا در این گونه موارد آنچه اقرب به نظر واقف یا باذل است صرف در همان مسجد است و اگر آن مسجد احتیاج ندارد می‌توانید در سایر مساجد صرف کنید.
 اگر با وامبانک زمینی را برای احداث مسجد بخرند اقساط وام پرداخت نشود آیا بانک می‌تواند برای استیفای وام خود در زمین مسجد تصرف نماید؟, بانک حق ندارد زمین را به ملک خود درآورد، تنها حق مطالبه وام خود را دارد، مگر اینکه در وام شرط شده باشد که اگر اقساط پرداخت نشود زمین رادر اختیار بانک بگذارند، در ضمن باید توجه داشته باشید که وام باید طبق عقود شرعیه باشد نه وام توأم با ربا.
 آیا نمایش فیلم در مساجد جایز است؟, این کارها مناسب شأن مسجد نیست بلکه باید محل جداگانه‌ای برای این کار در نظر گرفت.
 آیا تخریب مسجد قریه متروکه جایز است؟, تخریب مسجد جایز نیست اما اگر خودش خراب شود مصالح آن را می‌توان به مسجد آن قریه یا قریه دیگر منتقل نمود.
 پولهای ختم و فاتحه خوانی باید به چه مصرفی برسد؟ آیا خادم هم حقی دارد؟, پولهای ختم و فاتحه خوانی باید زیر نظر متولی یا امام جماعت (هرکدام که نظارت بر این کار دارند) صرف مصالح مسجد گردد. خادم مسجد نیز می‌تواند به مقدار متعارف با نظر آنها مصرف کند ولی توجه داشته باشید پولی در مقابل استفاده از مسجد نمی‌توان گرفت مگر اینکه افراد با رضایت خود چیزی بدهند و یا در برابر خدماتی که انجام می‌شود بگیرند.
 مساجدی که در خیابانها واقع می‌شود و همچنین مساجدی که در بیابانها و قرای متروکه واقع شده و به هیچ وجه برای نماز قابل استفاده نیست و گاه مرکزی برای حیوانات نجس و آلودگیهای دیگر می‌شود حکمش چیست؟, در مورد مساجدی که در خیابانافتاده امید بازگشتی در آن نیست هم حکم مسجد بودن زایل می‌شود و هم حکم وقف بودن و شخصی که چنین کرده باید معادل ثمن آن را صرف ساختن مسجد دیگر یا تعمیر سایر مساجد کند و در حقیقت از قبیل اتلاف عین مال است ولی تا ضرورت فوق العاده شدیدی نباشد تخریب مسجد به هیچ وجه جایز نیست و در مورد مساجد متروکه در بیابانها وقرای متروکه باید آنها را طوری محفوظ کرد که هتک و بی احترامی نسبت به آنها نشود.
 آیا منع دخول کفار در مساجد لازم است؟, احتیاط واجب آن است که از ورود کفار در مساجد جلوگیری شود مگر در جایی که برای تحقیق اسلام و مانند آن باشد.
 آیا کارهایی چون هبه و بخشش در مسجد جایز است در صورت جواز آیا نیاز به حکم حاکم شرع دارد؟, انجام اینگونه کارها در مسجد حرام نیست و نیازی به اجازه حاکم شرع ندارد ولی انجام کارهای دنیوی در مسجد مکروه است و اگر مزاحمت برای نمازگزاران داشته باشد حرام است.
 مسجدی است سه طبقه و طبقه سوم آن چندان مورد استفاده برای نماز نمی‌باشد مگر در ایام ماه مبارک رمضان و امثال آن، حال آیا می‌توان طبقه سوم این مسجد را قسمت بندی نموده هر قسمتی را برای یک واحد فرهنگی از قبیل دار القرآن، مرکز تحقیقات و مطالعات دانشجویی به طور محصور اختصاص داد؟ , چنانچه با وسایل متحرک، جداسازی شود که برای نماز در موارد لزوم قابل جابه جا کردن باشد و کارهای دینی در آن منظور باشد مانعی ندارد.
 از قدیم حایلی مثلپرده بین زنان و مردان بوده و اکنون عده‌ای می‌گویند پرده و دیوار بین زنان و مردان در حال نماز خواندن و موعظه کردن لزومی ندارد، نظر شما چیست؟, اگر صفوف زنان پشت سر مردان باشد پرده لازم نیست ولی اگر در کنار هم باشد احتیاط واجب نصب پرده است.
 آیا داخل شدن کفار در مسجد برای شنیدن مطالب اسلامی اشکال دارد؟, هرگاه برای تحقیق جدی از اسلام باشد مانعی ندارد.
 چرا برنامه‌های مسجد را در حسینیه و برنامه‌های حسینیه را در مسجد نمی‌توان انجام داد؟ چون در صورت جواز می‌توانیم یکی از این دو را داشته باشیم تا از اسراف از نظر زمین و مخارج ساختن جلوگیری شود., مسجد محدودیتی برای زنان و گاه برای مردان دارد و در حسینیه آزادی بیشتری وجود دارد، البته ثواب نماز در مسجد نسبت به حسینیه بسیار تفاوت دارد و همین امر سبب تأسیس دو بنا شده است.
 ایجاد شبستان بخصوص در طرف قبله در مسجدی که شبستان نداشته باشد چه صورت دارد؟, در صورت نیاز اشکالی ندارد.
 اگر مسجدی چند متر بالاتر از زمین واقع شده باشد و زیر زمین هم نداشته باشد آیا می‌توانند زیر مسجد را مغازه درست کرده و سرقفلی آن را بفروشند و خرج مسجد بکنند؟, جایز نیست ولی اگر واقف از اول این کار را می‌کرد جایز بود ولی اگر این کار برای مرافق مسجد مانند کتابخانه و غیر آن انجام گیرد مانعی ندارد.
 اگر مسجدی فرش یا لوازم اضافی داشته باشد آیا در صورت نیاز نداشتن مساجد دیگر، می‌توانند به مستحقبدهند؟, جایز نیست ولی می‌توان آن را فروخت و در نیازمندیهای مشابه آن مسجد مصرف کرد.
 اگر دو مسجد کنار هم و چسبیده به هم بنا کنند یک مسجد تابستانی و یک مسجد زمستانی و مسجد زمستانی به علت کوچک بودن در مواقع ضروری از جمله ماه محرم جوابگوی مردم نباشد آیا می‌توانند از مسجد تابستانی جزء مسجد زمستانی کرده و دیوار را عقب بکشند؟, اشکال دارد، ولی می‌توانید دربی از یک مسجد به دیگری باز کنید
 اگر مسجد دربی داشته باشد که مردم از آن رفت و آمد می‌کنند و در مواقعی مثل ماه محرم که خانمها نیز مسجد می‌روند نیاز به درب دیگری هم باشد آیا می‌توانند درب دیگری نیز از یک طرف مسجد بگذارند تا در مواقع ضروری از آن استفاده بکنند و بعد از رفع نیاز باز از همان درب اول رفت و آمد بکنند؟, اشکالی ندارد.
 اگر مسجد نیاز به آبدارخانه داشته باشد و آشپزخانه مسجد کوچک باشد آیا می‌توان از خود مسجد، آبدارخانه درست کرد و آشپزخانه را بزرگ کرد؟, اگر مزاحم نمازگزاران نباشد و جا را بر آنها تنگ نکند و از نیازهای مسجد محسوب شود اشکالی ندارد.
 شخص سرمایه داری یک مسجد را حدود پانزده سال قبل بنا کرده است و فعلا آن مسجد درست و تکمیل شده است و قسمتی از مسجد پایگاه نیروی مقاومت بسیج می‌باشد. بانی مسجد راضی نیست که پایگاه بسیج در قسمتی از آن مسجد باشد در حالی که پایگاه برای امنیت آن محل زحمت زیادی می‌کشد آیا نماز خواندن و فعالیتهایی که درآنجا صورت می‌گیرد صحیح است؟, چنانچه کارهای فرهنگی مثبت اسلامی انجام دهند و مزاحمتی برای نمازگزاران نداشته باشند جایز است و رضایت بانی اصلی شرط نیست.
 در تهران بانوان در مجالس ترحیم مساجد شرکت می‌کنند و بعضی از آنها عادت زنانگی دارند و در اثر جهل به مسأله با همان حال به مسجد می‌روند و گاهی پس از پایان مراسم مشاهده می‌شود که فرش مسجد نجس شده است اکنون نظر مبارکتان را مرقوم فرمایید., زنان در حال عادت زنانه حرام است که در مسجد توقف کنند و اگر فرش مسجد آلوده شود باید تطهیر کرد و افراد ناآگاه را باید به این مسائل آشنا کرد.
 عمارتی را کنار مسجد در طبقه فوقانی جهت بانوانی که از ورود به مسجد معذورند، ساخته‌اند و آن را فاطمیه نامیده‌اند اما صیغه وقف بر آن خوانده نشده است، البته با پولی که از مردم جمع آوری شده است، و اکنون ساختمان وسیعی به نام حسینیه جنب مسجد احداث شده است نظر به اینکه خادم مسجد که پنج نفر عائله دارد و از نظر جا و مکان در مضیقه است اجازه می‌فرمایید آن عمارت قبلی را به خادم اختصاص دهند؟, جایز نیست، باید محل دیگری برای او در نظر گرفته شود و آن محل در حکم وقف است.
 در حیدرآباد کرج زمینی وقف مسجد گردیده و مردم به نیت ساختن مسجد کمک کرده‌اند چندین سال در زیرزمین این مسجد نماز برگزار می‌گردید اکنون که طبقه همکف ساخته شده است از زیرزمین برای نگهداری وسایل مسجد استفاده می‌شود و در ایام محرم و صفربه عزاداران أبا عبد الله (علیه السلام) غذا داده می‌شود و افراد معذور وارد آن نمی‌گردند آیا می‌توان از این زیرزمین برای مکان ورزشی جوانان و نوجوانان استفاده و عواید حاصل را صرف بنای همان مسجد کرد؟, جایز نیست بلکه باید برای مسجد و کارهای مناسب مسجد استفاده شود.
 مسجدی در زمین مشاعی که بین مالکین مسلمان و ارمنی مشترک بوده است با اجازه خودشان بنا شده است، اهل کتاب مراسم ختم امواتشان را در مسجد مسلمانان برگزار می‌کنند و واعظ مسلمان در آن مجلس سخنرانی می‌نماید و خود ایشان هم در مجلس حضور دارند و همچنین در مراسم مسلمین که در مسجد منعقد می‌شود شرکت می‌کنند آیا حضور آنها در مسجد هتک مقام مسجد محسوب می‌شود؟, اگر آمدن آنها به مسجد سبب علاقه بیشتر آنها به اسلام گردد مانعی ندارد.
 در بعضی از مساجد شهر اردکان تعدادی قرآن خطی و حزب قرآن مجید وجود دارد که اکثر آنها خراب و ناقص گردیده و بقیه در حال از بین رفتن است و حتی ممکن است به سرقت برود آیا جایز است که به عنوان امانت به نام همان مسجد در موزه اردکان نگهداری شود؟, اگر در مسجد قابل استفاده نیست یا در حال از بین رفتن است می‌توان آن را تبدیل به احسن کرد یعنی به موزه یا غیر موزه بفروشند و به جای آن قرآن نو خریداری کنند و وقف آن مسجد کنند.
 در بعضی از مساجد و تکایا تعداد زیادی چراغ نفتی (لامپا و غیره) وجود دارد که فعلا بدون استفاده می‌باشد و اکثر آنهادر انبار مسجد افتاده و شکسته یا در آینده ممکن است شکسته شود و بعضی از آنها نیز توسط مسئولین به فروش رسیده و به اصطلاح تبدیل به احسن گردیده آیا نگهداری این قبیل اجناس به نام همان مسجد در موزه جایز می‌باشد؟, از جواب بالا روشن شد.
 در اردکان نظرکرده‌ای بوده به نام فاطمیه که در مسیر خیابان قرار گرفته و تعدادی چراغ قدیمی و آیینه و غیره از آن باقی مانده که در انبار مخروبه‌ای نگهداری می‌شود و موردی برای استفاده ندارد و ممکن است بر اثر فروریختن سقف انبار، کلیه آنها از بین برود آیا نگهداری آنها در موزه جایز می‌باشد؟, مطابق مسأله سابق عمل کنند و اگر پول آن قابل مصرف در آن فاطمیه نیست در حسینیه‌ها یا مساجد مصرف خرید اجناس مشابه نمایند.
 ما یک مسجد قدیمی در روستایی به نام خولیخان از شهرستان مبارکه اصفهان داریم به علت این که چند مسجد جدید و بزرگ بعد از انقلاب اسلامی ساخته شده دیگر از این مسجد به طور کلی استفاده نمی‌نمایند، در ضمن صیغه وقف هم برای این مسجد خوانده نشده است، ولی چند سال است که عده‌ای ازورزشکاران این روستا چون جایگاه ورزشی نداشته از این مسجد به عنوان باشگاه ورزش باستانی استفاده می‌نمایند حال با توجه به اینکه ورزش باستانی یکی از ورزشهای سنتی است از اول تا آخر این ورزش فقط ذکر یا علی (علیه السلام) و صلوات بر محمد (صلی الله علیه و آله) و امثال اینها یاد می‌شود آیا ورزش کردن و تصرف در این مسجد صحیح است؟,مسجد را به هیچ وجه نمی‌توان از مسجد بودن خارج کرد یا تبدیل به ورزشگاه نمود اما ورزش در آن اگر موجب وهن مسجد نباشد و مزاحمت برای نمازگزاران نداشته باشند جایز است.
 آیا شعار مذهبی دادن و نعره حیدری گفتن که در بعضی از مساجد پاکستان گفته می‌شود از مکروهات است؟, شعارهایی که دارای محتوای صحیح و مذهبی بوده باشد مانعی ندارد به شرط اینکه مزاحمتی برای نمازگزاران تولید نکند و صداهایی که موجب وهن مسجد شود در آن نباشد.
 آیا زینت کردن مساجد و حسینیه‌ها جایز است؟, اگر تزیین به طلا یا با عکس موجودات زنده نباشد و جنبه اسراف نیز پیدا نکند اشکالی ندارد.
 یک باب مسجد قدیمی واقع در گوشه روستاست که حریم آن مقداری زمین بایر و بدون استفاده می‌باشد حدود ۳۰ سال قبل چند جنازه کودک در آن دفن گردیده و هیچ گونه مدرکی مبنی بر وقف بودن آن وجود ندارد، لذا هیأت محبان چهارده معصوم (علیهم السلام) با رضایت اهالی محل تصمیم گرفتند که دور این زمین را حصار کشی نموده حسینیه‌ای در آنجا احداث کنند و آن مسجد قدیمی که در حال تخریب است را بازسازی و توسعه دهند آیا از نظر شرعی این کار جایز است؟, اگر دلیلی بر وقف بودن آن زمین در دست نیست و بنای حسینیهموجب نبش قبر نمی‌شود مانعی ندارد.
 مسجدی در حدود ۶۰ یا ۷۰ سال پیش ساخته شده ولی از نظر مکانی در جای مناسب نیست یعنی در زمستان به قدری سرد است که مردم محله قدرت رفتن به مسجد ونماز خواندن را ندارند این مسجد در نزدیک زمین فردی است که خودش فوت کرده اما فرزندان او ادعا دارند که مسجد به زور اربابان محل ساخته شده در حالی که آنها زمینهای اطراف مسجد و زمین خود مسجد را که زمین موات بوده احیا کرده‌اند، به طوری که تا نزدیک درب مسجد زمین کشاورزی درست کرده‌اند به همین جهت مردم محل مدتی است که در یک جای مناسب مسجد دیگری ساخته‌اند و مسجد قبل به مخروبه تبدیل شده، تکلیف مردم در این زمینه چیست؟ آیا می‌توانند مسجد را خراب کنند و جای آن را درخت بکارند و حاصل آن درختان را مصرف مسجد جدید بکنند در ضمن تعداد مردم این محل زیاد نیست که دو مسجد داشته باشند؟, مسجد را نمی‌توان خراب کرد ولی اگر خودش خراب شود و مصالح آن در معرض خطر باشد می‌توان آن را در مسجد دیگر مصرف کرد و اگر خراب شد و زمین آن به هیچ وجه قابل استفاده نبود استفاده از آن زمین به نفع مسجد دیگر اشکالی ندارد و قول مالکین اطراف زمین بدون مدرک شرعی پذیرفته نیست.
 مسجدی است که دارای پایگاه فرهنگی است، این پایگاه گاهی به خاطر جذب نونهالان و نوجوانان به مسجد و آشنا کردن آنها با تعالیم اسلام، اقدام به آوردن ویدیو و نمایش فیلمهای مجاز (جمهوری اسلامی) در مسجد می‌کند آیا این عمل جایز است؟, نمایش دادن فیلمهای سالم و مفید برای هدایت جوانان و نوجوانان مانعی ندارد، ولی محل دیگری غیر از مسجد را انتخاب کنید مگر اینکه در سالن مخصوص کتابخانه مسجد باشد. سؤال۱۸۱- آیا اعضای هیأت امنای مسجد می‌توانند برای تعمیر مسجد و سایر تصرفات بدون اجازه متولی اقدام کنند؟ احتیاط آن است که از متولی اجازه بگیرند ولی اگر متولی نسبت به مصالح مسجد مخالفت یا بی اعتنایی کند از حاکم شرع اجازه بگیرند.
 آیا می‌شود از طبقه زیر ساختمان مسجد جهت استفاده‌های مطلوب برای مسجد مثل ساختن موتورخانه شوفاژ استفاده کرد؟, اشکال ندارد.
 آوردن میز تنیس به فضای مسجد از قبیل زیرزمین، حیاط و … جهت انجام فعالیتهای سالم فرهنگی ورزشی در کنار آموزش تعالیم دینی (آموزش قرآن، احکام و عقاید) چه حکمی دارد؟, استفاده از وسایل فوق در شبستان یا فضای مسجد مجاز نیست ولی اگر سالنهایی برای کتابخانه یا فعالیتهای فرهنگی در مسجد ساخته شده، از فضای آن می‌توان برای این کار استفاده کرد.
 شهادت به ولایت امیر مؤمنان مولای متقیان حضرت علی بن أبی طالب (علیه آلاف التحیۀ و الثناء) از چه زمانی در جامعه شیعیان در اذان گفته شده است؟, از بعضی روایات استفاده می‌شود که این کار از عصر ائمه (علیهم السلام) شروع شد ولی در آن عصر جنبه عمومیت نداشته است، سپس به صورت شعار شیعه درآمد (برای توضیح بیشتر به کتاب نفیس مستمسک، بحث اذان و اقامه رجوع شود).
 آیا بلند کردن صدای اذان مسجد مخصوصا اذان صبح در صورتی کههمسایگان مسجد اعتراض می‌کنند و اظهار می‌نمایند که صدای اذان موجب اذیت و آزار آنها می‌شود جایز است؟, بلند کردن صدای اذان در حد معمولی مانعی ندارد و همسایگان نمی‌توانند مانع صدای اذان شوند.
 آیا گفتن «اشهد انعلیا ولی الله» در اذان، اختراع و بدعت است؟, بدعت آن است که به قصد جزئیت اذان بگویند، و اگر به این قصد نباشد بدعت نیست و اشکالی ندارد و شیعیان به این قصد نمی‌گویند.
 برادران معلولی که از پای مصنوعی استفاده می‌کنند و به وسیله آن نماز را ایستاده می‌خوانند، گاهی به علت خستگی پا و یا احتمال زخم شدن آن، پای مصنوعی را درآورده و نشسته نماز می‌خوانند؛ آیا بر این افراد واجب است که همواره به کمک پای مصنوعی نماز را ایستاده بخوانند یا می‌توانند در اینگونه موارد نماز را نشسته بخوانند؟, اگر عسر و حرج نداشته باشد ایستاده نماز بخوانند و لو با تکیه بر عصا و مانند آن باشد و اگر موجب عسر و حرج و ناراحتی است نشسته نماز بخوانند.
 آیا بلند خواندن قرائت نماز ظهر در روز جمعه جایز است؟, اگر در حضر نماز بخوانند بلند خواندن مستحب است و اگر در سفر باشد در صورتی مستحب است که با جماعت بخواند نه فرادی.
 آیا مطابق همه قرائات می‌توان قرائت نماز را انجام داد؟, اگر قرائت مشهور در میان مسلمین باشد مانعی ندارد، ولی از آنجا که در زمان ما، مشهور همان قرائت عاصم مطابق روایت حفص است که در قرآنهای معمولی موجود است گرفتن از قرائات دیگران خالی از اشکال نیست.
 آیا قرائت ملک یوم الدین در نماز صحیح است؟, احتیاط گفتن مالک یوم الدین است.
 منظور از این که باید قرائت و ذکر نماز صحیح خوانده شود چیست؟, تلفظ صحیح به مقداری که عرب آنرا عربی صحیح بداند لازم است ولی مراعات دقتهای علمای تجوید لازم نیست.
 کسی که در موقع قرائت سوره حمد نماز در جمله «مالک یوم الدین» کلمه «یوم» را با ضمه یاء تلفظ کرده با وجودی که می‌توانسته صحیح آن را تلفظ کند اما جاهل به مسأله بوده، آیا نمازهای او صحیح است یا باید دوباره اعاده و قضا کند؟ حکم نماز پیرزنی که در نمازش غلطهای زیادی است و قادر به تصحیح آنها نیست چیست؟, اگر قادر به یادگرفتن نباشد به همان شکل که می‌تواند بخواند.
 اگر آیه سجده را از رادیو یا تلویزیون بشنویم آیا سجده واجب است؟, اگر قرائت قرآن به طور مستقیم پخش شود سجده کردن واجب است و اگر مستقیم نباشد احتیاط است.
 آیا سجده بر دستمال کاغذی و کاغذی که روی آن خطکشی شده جایز است؟, سجده بر دستمال کاغذی و همچنین ورق خطکشی شده جایز است در صورتی که خطها مانع رسیدن پیشانی بر کاغذ نباشند و یا بین خطها به مقداری که سجده صحیح است فاصله باشد.
 آیا سجده نمودن بر طرف نوشته شده مهرها (مثل اینکه می‌نویسند (تربت اعلا مال کربلا) جایز است یا احتیاط می‌فرمایید؟ جهت احتیاط چیست؟, اشکالی ندارد مگر در مواردی که دستاویزی به دست دشمنان بدهد.
 آیا سجده بر سیمان و موزاییک و سنگ مرمر جایز است؟, اشکالی ندارد.
 کسی که سجده را روی صندلی بجا می‌آورد اگر با کفش نماز بخواند چه صورتی دارد؟, اشکالی ندارد ولی بهتر است کفش را بیرون آورد.
 آیا سجده بر کاغذ رنگی کهدر اصل عکس رنگی است (مثل اسکناس) جایز است؟, رنگی که جرم نداشته باشد مانع نیست ولی بهتر است از سجده بر اسکناس خودداری شود.
 آیا شهادت بر ولایت امیر المؤمنین (علیه السلام) در تشهد نماز جایز است؟, نظر به اینکه ائمه معصومین (علیهم السلام) اجازه اضافه کردن شهادت ثالثه را نداده‌اند، این کار صحیح نیست و وظیفه ما در اینگونه موارد تبعیت از دستورات معصومین (علیهم السلام) است.
 اگر شخصی تشهد نماز را فراموش کند، آیا بعد از قضای تشهد، سلام نماز را هم باید بخواند؟, احتیاط آن است که سلام را نیز بخواند و باید سجده سهو نیز بجا آورد.
 از روشهای مختلف نشستن هنگام تشهد، آیا نشستن به روش معمولی افضل است یا نشستن برخی از برادران که به قصد قرار دادن سنگینی بدن (بیش از حد معمولی) در سمت چپ، شبیه اهل سنت علی الخصوص حنفیها می‌نشینند؟, صورت دوم تورک نامیده می‌شود جزء مستحبات شمرده شده است.
 آیا برگرداندن انگشتر در قنوت نماز ثواب دارد؟, از بعضی از روایات استحباب آن استفاده می‌شود.
 فرستادن صلوات بر پیامبر اکرم (صلی الله علیه و آله) چه حکمی دارد؟, مستحب مؤکد است.
 شخصی در حال رفتن به سجود طوری تعادلش به هم خورد که به پشت سر افتاد، آیا نماز او باطل است؟, هرگاه قبل از آن که صورت نماز به هم بخورد به حال اول برگردد مانعی ندارد.
 اگر نمازگزار در رکعت اول یک سجده و در رکعت دوم، تشهد و در رکعت سوم رکوع را فراموش کند وظیفه‌اش چیست؟, چنانچه درسجده اول رکعت سوم متوجه شود، آن رکعت را رکعت دوم خود قرار می‌دهد و تشهد می‌خواند و بعد از نماز سجده فراموش شده را قضا می‌کند و سپس سجده‌های سهو را طبق دستور رساله انجام می‌دهد و احتیاطا نماز را اعاده کند و اگر بعد از هر دو سجده متوجه شود، نماز او باطل است.
 کسی که زیاد فراموشکار است مثلا غالبا در نمازها فراموش می‌کند که ۲ یا ۳ یا ۴ رکعت خوانده، وظیفه‌اش چیست؟, کثیر الشک بنا را بر طرفی می‌گذارد که مفید به حال اوست
 آیا تهران یا مانند آن از بلاد کبیره است؟, حکم بلاد کبیره و غیر کبیره یکسان است مگر در جاهایی که هر محلهاز آن عرفا یک شهر مستقل محسوب شود.
 مبدأ و منتهای سفر در مسافت نماز قصر کجا محسوب می‌شود؟, معیار فاصله بین دو شهر یعنی آخرین خانه مبدأ حرکت و اولین خانه مقصد می‌باشد.
 آیا خروج زن از وطن الزاما به تبعیت از شوهر اعراض محسوب می‌شود یا بستگی به قصد و نیت او دارد؟, بستگی به قصد و نیت خود زن دارد چنانچه امیدوار باشد که شوهر را بازگرداند اعراض نیست و اگر امیدی ندارد اعراض قهری حاصل است.
 مقصود از بلاد کبیره چیست؟ در ایران چند شهر کبیره داریم و در بلاد کبیره مسافت را از آخر شهر باید حساب کرد یا آخر محله؟, همان گونه که در بالا آمد تفاوتی میان شهرهای بزرگ و کوچک نیست و بلاد کبیره و صغیره در احکام مسافر یکسان است مگر اینکه شهری به قدریبزرگ شود که هر محله از آن یک شهر مستقل محسوب شود مثل شمیران و شهر ری که در عین اتصال به تهران شهرهای مستقلی محسوب می‌شوند ولی محلات مختلف تهران جزء تهران محسوب می‌شوند و در مواردی که هر محله‌ای شهر مستقلی است اگر بین آنها فاصله نماز قصر باشد نماز شکسته می‌باشد و در غیر این صورت تمام است و معیار در مسافت، آخرین خانه‌های شهر است.
 حکم نماز کسی که مدت طولانی در شهری مانده است چیست؟, در صورتی که مدتی طولانی در آن محل بماند در حکم وطن او خواهد بود.
 آیا محل تحصیل دانشجویان در دوره‌های ۲ و ۴ ساله یا بیشتر جزء وطن محسوب می‌شود؟, آری در حکم وطن است هرچند وطن نیست.
 کسی که دائم السفر بین دو شهر مثلا قم و کرج است ولی هر روز از کرج که وطن او نیست به دو فرسخی جهت تدریس یا کار دیگری می‌رود و برمی گردد آیا چنین شخصی در قم و کرج و اطراف آن نمازش را باید تمام بخواند؟, باید تمام بخواند.
 اگر محل کار شخصی به اندازه مسافت قصر از وطنش دور باشد و هر روز به محل کار می‌رود و برمی گردد یا یک هفته در محل کار می‌ماند، حکم نماز خانواده‌اش که همراهش هستند چیست؟, هرگاه خانواده‌اش مرتبا با او همراه هستند نماز همه آنها تمام است.
طلابی که قریب ۱۵ سال در قم ساکنند ولی آن را وطن قرار نداده و قصد اقامت دائم هم ندارند لکن در مورد زمان بازگشت به وطنشان مردد هستند و نمی‌دانند چه زمانی برمی گردند، نماز و روزه این افراد چگونه است؟ آیا در این مسأله تفاوتی بین طلاب ایرانی و خارجی هست؟, در فرض مسأله قم نسبت به همه آنها حکم وطن را دارد.
 آیا اعراض قهری برای زنی که قصد جدایی و طلاق از همسرش ندارد و همسرش هم تصریح کرده است که به وطن زوجه‌اش برای سکونت حتی به صورت موقت نمی‌رود، حاصل می‌شود یا اینکه آنجا وطن او خواهد بود؟ وظیفه فرزندان چیست؟, این مصداق اعراض قهری است همچنین نسبت به اولادشان تا زمانی که با آنها زندگی می‌کنند.
 اگر محل دانشگاه نسبت به روستای دانشجو کمتر از چهار فرسخ باشد ولی مرکز دوم دانشگاه بیشتر از مسافت شرعی است و دانشجو در ماه یکی دو بار به آنجا می‌رود، حکم نماز و روزه‌اش چیست؟, نسبت به مرکز دوم دانشگاه، نماز و روزه‌اش قصر است.
 محل تحصیل دانشجویی در چهار فرسخی محل سکونت اوست، نماز و روزه‌اش را چگونه انجام دهد؟, اگر رفت و آمد مستمر دارد نمازش را تمام می‌خواند و روزه‌اش را می‌گیرد.
 این جانب طلبه‌ای هستم اهل ساری که بر حسب موقعیت شغلی مدتی است که در رشت مشغول خدمت می‌باشم و مدتی که باید در اینجا بمانم معلوم نیست، اما بر حسب وظیفه شغلی و نیز برای منبر باید به طور مرتب به شهرستانهای استان گیلان سفر کنم. وبه ندرت و به طور استثنایی اتفاق می‌افتد که ده روز در محل سکونتم بمانم و لذا اقامه ده روز میسر نمی‌باشد، وضعیت نماز و روزه‌ام چگونه است؟, وظیفه شما اتمام نماز و روزه است و اگر ده روز اقامت کردید در اولین سفر شکسته می‌باشد.
 انسانی به خیال اینکه مسافر است نماز را شکسته خوانده و یا به خیال اینکه مسافر نیست نماز را تمام و روزه گرفته است بعد از چندی متوجه اشتباه خود شده است، نماز و روزه گذشته او چه حکمی دارد؟, در هر دو صورت بنابر احتیاط واجب اعاده کند.
 شرکتی در کوه و بیابان، محلی را برای استراحت و زندگی کارکنان خود تعیین نموده است؛ کارکنانی از شهرهای مختلف دور دست برای کار به این شرکت می‌آیند به این کیفیت که ۱۴ روز در اینجا مشغول کار بوده و ۱۴ روز دیگر به شهرهای خود مراجعت می‌کنند. در مدت ۱۴ روز کاری نحوه کارشان به شرح زیر است لطفا تکلیف نماز و روزه هر دسته را بیان فرمایید. الف) عده‌ای همه روزه یا اغلب روزها از جایگاه مذکور (استراحتگاه) به فاصله کمتر از مسافت شرعی که محل کار آنهاست می‌روند و شب برمی گردند., اگر فاصله میان محل استراحت و محل کار آنها سه یا چهار کیلومتر باشد قصد اقامه در دو محل صحیح است و نماز و روزه آنها کامل است و اگر فاصله زیاد است قصد اقامه درست نیست نماز آنها قصر است و نمی‌توانند روزه بگیرند. ب) عده‌ای دیگر یک هفته روز به محل کار می‌روند و شب برمی گردند و یک هفتهشب به محل کار می‌روند و روز برمی گردند، فاصله استراحتگاه این عده تا محل کارشان نیز کمتر از مسافت شرعی است. مانند مسأله سابق است. ج) عده‌ای دیگر فاصله محل کارشان تا استراحتگاه فوق الذکر به اندازه مسافت شرعی است اینها هم بعضی همه روزه یا اغلب روزها به محل کار می‌روند و بر حسب وضع کاری خود قبل از ظهر یا بعد از ظهر به استراحتگاه برمی گردند. اینها کثیر السفر هستند. د) بعضی دیگر از عده فوق که فاصله محل کارشان تا استراحتگاه به اندازه مسافت شرعی است یک هفته، روز به محل کار می‌روند و شب برمی گردند و هفته‌ای دیگر، شب می‌روند و روز به استراحتگاه برمی گردند. مانند مسأله قبل است. ه-) عده‌ای محل کارشان همان استراحتگاه است ولی اتفاقا ممکن است به طور موقت مسافت شرعی را بپیمایند و مجددا جهت ادامه کار به محل کار خود یعنی استراحتگاه برگردند. در صورتی که قصد ده روز اقامت در آن محل نداشته باشند نماز و روزه آنها قصر است. و) آیا بین اشخاصی که مدت زیادی به این کار مشغول هستند و کسانی که جدیدا مشغول این کار شده‌اند فرقی هست؟ فرقی نیست.
 آیا زن در وطن، تابع شوهر است؟, اگر قصد زن تبعیت از شوهر بوده باشد، از نظر وطن تابع است.
 اگر محل تحصیل جزء وطن حساب نشود و دانشجو قصد ده روز کند آیا قبل از ده روز می‌تواند بیش از دو ساعت از حد ترخص بگذرد. قابل ذکر می‌باشد که دانشکده بیرون از حد ترخص می‌باشد و خوابگاه داخل شهر است و مجبوریم هر روز (غیر ازروزهای تعطیل) از حد ترخص عبور کنیم؟, محل تحصیل مستمر به حکم وطن می‌باشد و نماز و روزه در آن کامل است و قصد ده روز لازم نیست و خارج شدن از محل اقامت و رفتن به مناطق نزدیک (مثلا ۳ الی ۴ کیلومتر) نیز اشکال ندارد.
 آیا محل اقامت طلاب و دانشجویانی که دو سال و یا بیشتر در آنجا اقامت کرده و یا خواهند کرد از نظر حضرت عالی در حکم وطن حساب می‌شود؟ آیا در صورتی که از آنجا به وطن اصلی خود یا جایی دیگر که موقتا جهت تفریح و استراحت سفر کرده و باز به همان محل اقامت بر می‌گردند چه حکمی دارد؟, اینگونه اقامتگاهها در حکم وطن محسوب می‌شوند.
 شخصی که کثیر السفر است اگر در یکی از سفرها، انگیزه سفرش چیز دیگری باشد همانند معلمی که همواره جهت تدریس می‌رفته و این بار برای عیادت مریض و در غیر مسیر همیشگی خود سفر کرده است از لحاظ افطار و قصر چه وظیفه‌ای دارد؟, حکم او مانند سایر مسافرین قصر و افطار است.
 در هر سال جمع کثیری از دانشجویان غیر مشهدی وارد دانشگاه مشهد می‌شوند. برخی از آنها از شهرهای استان خراسان می‌باشند که معمولا هر هفته به وطن خود برمی گردند و فاصله محل تحصیل تا وطن آنها هم بیش ازمسافت شرعی است و در دوران تحصیل این رفت و آمدها ادامه دارد مثلا از شنبه تا چهارشنبه را در مشهد هستند و دو روز دیگر را به وطن خود برمی گردند وظیفه شرعی این گروه از دانشجویان در ارتباط بانماز و روزه چیست؟, محل درس خواندن طولانی در حکم وطن است بنابراین مسأله مربوط به کثیر السفر نمی‌باشد، اینگونه دانشجویان هم در وطن و هم در محل تحصیل خود نماز و روزه را تمام بجا می‌آورند ولی اگر در راه سفر بین این دو محل که هفته‌ای یک بار انجام می‌شود نماز و روزه بجا آورند شکسته است.
 به نظر حضرت عالی وظیفه کسی که شغل او سفر است با کسی که شغل او در سفر است فرق می‌کند؟, فرق نمی‌کند.
 محل خدمت من در بندر عباس است ولی وطنم شیراز است در هنگام مرخصی نمازهایم را در هر دو شهر (شیراز و بندر عباس) چگونه بخوانم؟, شما در بندر عباس و شیراز نماز را تمام و روزه هم بگیرید اما در بین راه نماز و روزه شما شکسته است.
 کسی که محل سکونت او تا ملکی که دارد اندازه مشخصی ندارد و کیلومتری بر آن مشخص نکرده است ولی به طور معمول دو ساعت راه است حکم نماز او و فرزندانش در آن ملک چیست؟, اگر ممکن است تحقیق کند و اگر راهی برای تحقیق نیست و مقدار مسافت مشکوک است نماز را تمام بخواند.
 آیا کسی که خودش نماز و روزه قضا دارد می‌تواند از طرف شخص دیگر اجیر شود؟, مانعی ندارد.
 آیا دو نفر یا بیشتر می‌توانند در یک روز برای یک میت روزه بگیرند و همین طور آیا امام و مأموم می‌توانند هر دو به نیت یک نفر نماز بخوانند؟, اشکال ندارد ولی نماز ظهر و عصر و مغرب وعشا مربوط به یک روز باید به ترتیب انجام گیرد.
 آیا انسان به دلیل عدم حضور قلب و توجه در نماز می‌تواند مجددا آن را بجا آورد؟, اگر در نماز ظاهرا نقصانی نبوده اعاده نکند و با تعقیبات آن را جبران کند.
 اگر شخصی نماز قضای میتی را از عالمی به عهده بگیرد و بعد از گذشت مدتی قادر به انجام آن نشود و آن عالم هم از دنیا برود، آیا می‌تواند شخص دیگری را اجیر کند؟, چنانچه صاحب پول را نمی‌شناسد می‌تواند با اجازه مجتهد دیگری کسی را برای این کار اجیر کند.
 کسی که نمی‌داند دقیقا چقدر نماز قضا دارد تکلیفش چیست؟, به مقداری که می‌داند در سفر یا در حضر فوت شده قضا کند و آنچه شک دارد واجب نیست، در ضمن ترتیب در نماز قضا لازم نیست مگر نماز ظهر و عصر یا مغرب و عشایی که از یک روز فوت شده باشد.
 نمازهایی را که در سفر قضا شده است در وطن چگونه قضا کند؟, نمازهایی را که در سفر قضا شده شکسته می‌خواند خواه در سفر باشد یا حضر و نمازهایی که در حضر قضا شده تمام می‌خواند خواه در سفر باشد یا در حضر.
 نمازهای زیادی از من فوت شده است و قدرت بر انجام همه آنهارا ندارم، وظیفه من چیست؟, نمازهای گذشته را به تدریج به مقداری که توانایی دارید قضا کنید.
 اگر نماز و روزه قضای پدر و مادر زیاد باشد یا در بعضی موارد از روی نافرمانی باشد، وظیفه فرزندان چیست؟, آنچه از رویعمد و نافرمانی بوده قضای آن بر فرزند بزرگتر واجب نیست ولی بهتر است انجام دهد و آنچه از روی عذر بوده باید فرزند بزرگتر به مقدار توانایی قضا کند.
 آیا نمازها و روزه‌های قضای میت بر هر پسر بزرگتر از هر یک از همسرانش واجب است یا فقط به عهده یک نفر از آنان است؟ و در صورتی که ولد اکبر نخواهد خود بخواند آیا پول نماز و روزه‌ها را از سهم خود بدهد یا از اصل مال کم کند؟, به پسر بزرگتر از نظر سن تعلق می‌گیرد از هر زنی که باشد، و او می‌تواند از مال خودش با شرایط اجیر بگیرد و اگر دو فرزند از نظر سن کاملا مساوی باشند تقسیم می‌کنند.
 این جانب پسر بزرگ خانواده هستم پدرم مدت زیادی نماز و روزه هایش را بجا نیاورده است و در وصیت نامه‌اش نوشته که هیچ قضای نماز و روزه نمی‌خواهد و قضای این عبادات به خودش مربوط است، با توجه به این مطلب وظیفه من چیست؟, شما نماز و روزه هایی را که به خاطر عذر از پدر فوت شده (و همچنین از مادر بنابر احتیاط واجب) باید قضا کنید و غیر از آن واجب نیست ولی احتیاط مستحب است.
 آیا در یک نماز می‌توان به دو نفر اقتدا کرد؟, در یک نماز به دو نفر در غیر موارد ضرورت نمی‌توان اقتدا کرد.
 نماز کسانی که در طبقه سوم مسجد به جماعت اقتدا کرده‌اند چه حکمی دارد؟, در صورتی که با جماعتی که در پایین منعقد است یک جماعت حساب شود اشکال ندارد. سؤال۲۴۳- لطفا برای این جانب که امام جماعت مسجدی هستم اجازه‌ای صادر فرمایید. اگر منظور اقامه جماعت در مسجد است اجازه لازم ندارد و اگر چیز دیگری است مرقوم بدارید تا جواب داده شود.
 آیا مقلد مرجعی می‌تواند به امام جماعتی که مقلد مرجع دیگر است اقتدا کند؟, مقلد هرکس به هرکس می‌تواند اقتدا کند مگر اینکه علم به بطلان نماز او داشته باشد.
 آیا امام راتب صاحب اختیار مسجد یا محراب است؟ به گونه‌ای که نماز خواندن غیر او در آنجا اشکال داشته باشد یا اینکه اولویت امام راتب به نحو افضلیت است؟ لطفا توضیح دهید., رعایت حق امام راتب، واجب نیست بلکه مستحب است؛ ولی برای این که مفاسدی به وجود نیاید سزاوار است اینگونه مسائل رعایت گردد.
 آیا کسی که یک دست او قطع شده است می‌تواند امام جماعت بشود؟, مانعی ندارد.
 یک نفر از اهل علم وارد شهر یا روستایی می‌شود که اهالی او رانمی شناسند، آیا می‌توانند به او اقتدا کنند؟, چنانچه اطمینان به عدالت او داشته باشند کافی است.
 آیا اقتدا به امام جماعت وسواسی که مثلا کلمه‌ای را چند بار تکرار می‌کند جایز است؟, خالی از اشکال نیست ولی توجه داشته باشید رعایت احتیاط به تکرار یکی دو بار دلیل بر وسواسی بودن نیست. 
 شخصی امام جماعت را در حال تشهد دید، ظن یا علم پیدا کرد که تشهد آخر است. از جهت دریافت ثواب اقتدا کرد و نشست، بعد معلوم شد که تشهد اول بوده، تکلیف او چیست؟, احتیاط آن است که نمازش را همراه امامتمام کرده و بعدا اعاده نماید.
 امام جماعت مقلد مرجعی است که اعاده جماعت را در مسجد دیگر با جماعت دیگر جایز می‌داند ولی مأمومین مسجد دوم مقلد مرجعی دیگرند که جایز نمی‌داند، آیا مأمومین مسجد دوم می‌توانند به آن امام اقتدا کنند؟, نمی‌توانند ولی اگر آنها خبر ندارند بر امام لازم نیست مطلب را برای آنها شرح دهد.
 امام جماعتی در دو محل نماز می‌خواند. آیا شخصی که همیشه ملازم اوست می‌تواند به همین امام در هر دو محل اقتدا کند؟, نماز دوم مأموم اشکال دارد مگر اینکه احتمال دهد در نماز اولش خللی بوده یا قصد نماز قضا برای خودش یا شخص میتی نماید.
 شخصی در مسجد جهت نماز جماعت جانمازی گذاشته و بیرون رفته و جماعت برپا شده و صاحب آن مراجعت نکرده است، در این صورت به محض منعقد شدن نماز جماعت حق او از آن مکان ساقط شده و دیگری می‌تواند جای او را تصرف کند؟, احتیاط آن است که تا رکوع رکعت اول مهلت دهد اگر نیاید حق دارد.
 یک پای امام جماعتی در اثر حادثه‌ای شکسته، حال در اثر شکستگی، پای او درست جمع نمی‌شود که برای تشهد و سجود و سلام زانو بزند و باید آن پای شکسته را در سجود و تشهد کمی دراز کند، ولی شرایط دیگر موجود است، آیا جایز است که با این حال امامت نماید؟, جایز است.
 امامت جماعت زن برای زنان چه حکمی دارد؟, جایز است.
 امام راتب مسجدی غیر روحانی است. اگر فردی روحانی به طور اتفاقی به آنمسجد برود و بخواهد امام جماعت بشود آیا باید از امام راتب غیر روحانی اجازه بگیرد؟ و آیا با وجود روحانی، غیر روحانی می‌تواند امام جماعت بشود؟, اجازه گرفتن واجب نیست ولی به اخلاق مؤمن نزدیکتر است اما در جایی که آقایان روحانی هستند امامت غیر روحانی خالی از اشکال نیست.
 آیا برای مأموم جایز است که در رکعت دوم بعد از آن که امام سوره توحید را خواند «کذلک الله ربی» بگوید؟, به قصد ذکر مطلق مانعی ندارد.
 امام جماعتی از مردم و مأمومین مقداری پول و قدری سهم مبارک امام (علیه السلام) جهت ساختن مسجدی گرفته ولی در این مورد اقدامی نکرده است. اکنون صاحبان پول، پول خود را طلب می‌کنند ولی او می‌گوید شما حق مطالبه ندارید، من وکیل حاکم شرع هستم و خودم می‌دانم چه کنم آیا نماز خواندن پشت سر این عالم جایز است؟, اگر وجوه مزبور را به عنوان سهم مبارک امام (علیه السلام) داده‌اند، او باید با نظر مجتهد یا نماینده او عمل کند و اگر به عنوان تبرع بوده باید نظر مردم را تأمین کند.
 نماز کسانی که به هنگام انعقاد نماز جماعت در محل اقامه جماعت به صورت فرادی می‌خوانند چه حکمی دارد؟, هرگاه هتک امام جماعت مسجد شود اشکال دارد.
 اگر امام جماعت بعد از نماز بفهمد که به علتی نمازش باطل بوده آیا لازم است که به مأمومین اطلاع بدهد تا آنان نماز خود را اعاده کنند؟, لازم نیست.
 آیا شرکت بانوان در نمازهای جماعت یومیه کراهت دارد؟, در شرایط فعلی شرکت آنها بهتر وگاهی لازم است.
 کسی که نماز ایستاده می‌خواند و رکوع را به طور معمولی انجام می‌دهد اما برای سجده روی صندلی می‌نشیند و روی میز مهر می‌گذارد و سجده می‌کند، آیا چنین کسی می‌تواند امام جماعت بشود؟, احتیاط واجب در ترک آن است.
 اگر انسان شک کند که قرائت امام جماعت مطابق فتوای مرجع او می‌باشد آیا می‌تواند اقتدا کند؟ و در صورت جواز اقتدا؛ آیا اعاده نماز به عنوان احتیاط لازم است؟, تا زمانی که یقین به خلاف ندارید اقتدا جایز است و اعاده نماز احتیاطا لازم نیست.
 اگر در مسجد جامع شهری نماز جماعت برگزار گردد و عده قلیلی در هنگام اقامه نماز جماعت به قصد تضعیف، تشکیل نماز فرادی بدهند نمازشان چه حکمی دارد؟, نمازشان اشکال دارد.
 در صف اول نماز سه نفر که لباسشان نجس است، نماز می‌خوانند آیا اتصال سمت راست خود را به هم می‌زنند؟, هرگاه شخصی نداند لباس یا بدن او نجس است و نماز بخواند نماز او صحیح است و اتصال برقرار می‌باشد.
 مردم روستا به این جانب پیشنهاد امامت جماعت را می‌نمایند که در صورت نبودن روحانی نماز جماعت برقرار باشد و روحانیون محترم هم که برای تبلیغ به این روستا تشریف می‌آورند نیز پیشنهاد نموده‌اند ولی بنده به واسطه ضعیف بودن دید چشمم احتیاط می‌کنم، چنانچه اجازه فرمایید این مسئولیت را به عهده می‌گیرم., در صورتی که مردم به عدالت شما عقیده دارند و قرائت شما صحیح است و روحانی برای اقامه جماعت حضور ندارد می‌توانید امام جماعت شوید.
 اگر مسافر با طهارتفقط دو خطبه نماز جمعه را استماع کند آیا از دو رکعت ظهر کفایت می‌کند و اصولا آیا مسافر می‌تواند در نماز جمعه شرکت کند؟, مسافر می‌تواند در نماز جمعه شرکت کند و نماز او مجزی است ولی تنها استماع دو خطبه کافی نیست و باید دو رکعت نماز جمعه را بخواند.
 در بعضی مناطق خطبه‌های نماز جمعه را پیش از اذان می‌خوانند در این صورت آیا بازهم شرکت در نماز جمعه واجب تخییری است و اگر کسی در نماز جمعه شرکت کند نماز ظهر را نیز باید بخواند؟, در فرض مسأله احتیاط آن است که نماز ظهر را هم بخواند.
 مسافتی که بین دو نماز جمعه معتبر است آیا از راهی که مردم رفت و آمد می‌کنند محاسبه می‌شود و یا اینکه از راه هوایی محاسبه می‌شود، دلیل بر این مسأله چیست؟, معیار راه زمینی است و دلیل بر این مطلب انصراف اطلاقات به راهعادی و معمولی است مخصوصا که راه مستقیم هوایی از راه عادی که مردم رفت و آمد می‌کنند معمولا کوتاهتر است و اگر مدار بر راه مستقیم بود باید در روایات به آن تصریح می‌شد.
 آیا اقتدا به نماز عصر امام جمعه صحیح است؟, اشکالی ندارد.
 آیا شرکت بانوان در نماز جمعه کراهت دارد؟, شرکت آنها در نماز جمعه با توجه به عناوین ثانویه در عصر و زمان ما اولی است.
 آیا نماز عید را می‌توان به جماعت در دو مکان انجام داد؟, مشکل است، ولی در نمازهای یومیه دو بار با دو گروه مختلف می‌توان خواند.
 آیاسلامهای سه گانه‌ای که نمازگزاران بعد از نماز می‌خوانند نص خاصی دارد؟, سلامهای سه گانه‌ای که به سه طرف خوانده می‌شود دلیل خاصی ندارد ولی به نیت اوامر مطلقه زیارت مانعی ندارد.
 آیا می‌توان نماز فریضه را به صورت تعلیمی خواند؟, هرگاه قصد قربت داشته باشد مانعی ندارد. خوابیدن با علم به اینکه نماز قضا می‌شود اشکال ندارد ولی تا ممکن است این کار را انجام ندهد.
 چنانچه فرد مسلمانی در مأموریتهای فضایی به خارج از جو کره زمین برود با توجه به اینکه در خلأ قرار گرفته و هیچ ایستایی و سکونی نمی‌تواند داشته باشد و نمی‌تواند وضو بسازد، زیرا آب نیز در آنجا به حالت معلق می‌باشد و همچنین به واسطه حساسیت دستگاههای فضاپیما کوچکترین ذره غباری نیست که حتی بتواند تیمم کند و اگر باشد آن هم معلق است و حتی برایش افق معنا ندارد و قبله‌ای نیست، تکلیف وی چه می‌باشد؟, نماز خود را به همان حالت بخواند و اگر مدت کوتاه است احتیاطا بعدا قضا کند و اگر مدت طولانی است قضا ندارد.
 نظر شما در مورد سن و شرایط بلوغ دختران و تکالیف شرعی آنها چیست؟, دختران پس از تمام شدن ۹ سال قمری بالغ می‌شوند ولی اگر نتوانند بعضی از وظایف را مانند روزه بر اثر ضعف انجام دهند از آنها ساقط می‌شود و به جای آن برای هر روز یک مد طعام (تقریبا ۷۵۰ گرم گندم یا مانند آن) به فقیر می‌دهند.
 شخصی که به طریقی یا برای سفر یا به عنوان کاری که ایجاب کرده است به قطب سفر کرده و مدت مدیدی راقصد اقامت کرده (قابل توجه اینکه در قطب شش ماه روز و شش ماه شب می‌باشد) با توجه به این مطلب نماز و روزه و قبله این شخص چگونه می‌باشد؟ حال اگر شخصی قصد سفر کره ماه را داشته باشد نماز و روزه و قبله او در طول راه (و داخل سفینه) و در روی کره ماه چگونه می‌باشد؟, باید مطابق مناطق معتدله عمل کند شرح این مطلب را در کتاب نماز وروزه در قطبین نوشته‌ایم اما قبله در مناطق قطبی مشکل ندارد، به سمتی می‌ایستد که نزدیکترین فاصله را با مکه داشته باشد و از اینجا حکم نماز و روزه در سفرهای فضایی روشن می‌شود و قبله مسافران فضا آن سمت است که زمین و امتداد آن در آسمان قرار دارد.
 تبعیت از مدیران تارک الصلاة چگونه است؟, تبعیت از دستورات نامشروع آنها جایز نیست ولی از دستورات صحیح و مشروع آنها باید تبعیت کرد و باید افرادی را در رأس کارهای جامعه اسلامی بگذارند که ملتزم به احکام شرع باشند.
 کسی که می‌داند یا احتمال قوی می‌دهد که به جهت شب نشینی و یا مطالعه و غیره نماز صبحش قضا می‌شود آیا شرعا برای شب نشینی یا مطالعه مجاز است؟, این کار بر خلاف احتیاط است و اگر موجب وهن نماز شود حرام می‌باشد.
 دعا کردن به زبان غیر عربی و به غیر ادعیه مأثوره در قنوت نماز چه حکمی دارد؟, به زبان غیر عربی اشکال دارد و خواندن هر دعایی که مضمون صحیحی داشته باشد در قنوت اشکالی ندارد.
 برخی از دانشجویان عقیده دارند ازآنجا که حکم مصافحه بعد از نماز در احادیث نیامده است این کار بدعت محسوب می‌شود و باید ترک کرد و از طرفی در صورت ترک مصافحه بعد از نماز اهداف خاص نماز جماعت آن چنان که شایسته است به اجرا در نمی‌آید حال تمنا دارد حکم مصافحه بعد از نماز را بیان بفرمایید؟, بدعت آن است که چیزی را به قصد جزئیت در دین انجام دهد و یا درعمل معرف چنین مطلبی باشد بنابراین اگر مصافحه را به نیت مطلوبیت مطلقی که دارد انجام دهند و گاهی نیز آن را ترک کنند اشکالی حاصل نمی‌شود.
 آیا کسی که قادر به اصلاح قرائت نیست ولی در صورت مراجعه به گفتار درمانی به احتمال قوی موفق به اصلاح می‌گردد آیا این درمان برایش واجب خواهد بود؟, احتیاط آن است که درمان کند.
 آیا بستن چشمان در نماز جهت تواضع و تمرکز حواس جایز است؟, بستن چشمها در نماز مکروه است ولی اگر راه حضور قلب منحصر به آن گردد مستحب بودن آن بعید نیست.
 آیا فرو بردن وسایل غیر خوراکی (مانند وسایل معاینات پزشکی) در دهان به هنگام روزه باعث بطلان روزه می‌گردد؟, موجب بطلان روزه نمی‌شود مگر اینکه آلوده به آب دهان شود و آن را بیرون آورد و سپس وارد دهان کند و رطوبت آن ابزار به قدری باشد که در آب دهان مستهلک نشود و آن را فرو برد.
 فردی مبتلا به نفس تنگی شدید است و از یک نوع وسیله طبی استفاده می‌نماید که با فشار دادنسوزن آن داروی مایع به صورت پودر گاز از راه دهان به ریه‌ها پاشیده می‌شود باعث تسکین می‌گردد (این عمل چندین بار در روز تکرار می‌گردد) آیا می‌تواند با وجود استفاده از این وسیله روزه دار هم باشد با توجه به این که بدون استفاده از این دستگاه روزه گرفتن مشقتی غیر قابل تحمل دارد؟, اگر به صورت گاز رقیق وارد بدن می‌شود مانعی ندارد و روزه‌اش صحیح است و ما نمونه‌های معمول آن را دیده‌ایم اشکالی ندارد.
 آیا فرو بردن چرک گلو باعث باطل شدن روزه می‌گردد؟, اگر به فضای دهان وارد نشود یا بدون اختیار فرو رود مانعی ندارد.
 آیا فرو بردن اخلاط سینه موجب ابطال روزه می‌شود؟, اگر به فضای دهان نرسد موجب ابطال نیست.
 آیا در بیدار شدن جنب در شب ماه مبارک رمضان مختصر بیداری کافی است (مثلا ساعت زنگ بزند و او مست خواب بوده فورا زنگ ساعت را خاموش کرده و خوابیده است)؟, این مقدار کافی نیست.
 آیا شخصی که احتمال می‌دهد روزه قضا دارد می‌تواند روزه مستحبی بگیرد و اگر برای روزه مستحبی مانند اعتکاف نذر کند چطور؟, اشکالی ندارد.
 آیا با اجازه فقها (دام بقائهم) و یا مأذونین از طرف آنها می‌توان کفارات غیر عمدی روزه را در حوایج عمومی فقرا (غیر از اطعام) صرف نمود؟, مصرف آن فقط اطعام است.
 قیمت کفاره روزه ماه رمضان که به عذر شرعی مثل مرض و غیر آن افطار شده است چقدر است؟ و آیا معیار قیمت شهری است که در آن زندگی می‌کنیم یا معیار ۷۵۰ گرمگندم یا خرما یا نان است بدون در نظر گرفتن شهری که در آن هستیم؟, ملاک قیمت شهری است که کفاره در آن پرداخت می‌شود و مقدار آن ۷۵۰ گرم است ولی قیمت آن را می‌توانید به شخص مستحق بدهید بشرط این که اطمینان داشته باشید مصرف نان می‌کند.
 آیا می‌توانم کفاره قضای روزه ماه رمضان را به برادرم که قصد ازدواج دارد و برای این امر به آن نیازمند است بپردازم؟, احتیاط آن است که فقط مصرف نان شود.
 بنده الآن حدود ۲۲ سال دارم و تقریبا از ۴ سال پیش تمامیروزه هایم را گرفته‌ام ولی قبل از آن چند روزی از روزه هایم را به دلایلی نگرفته‌ام و نمی‌دانم که تعداد آن روزها چقدر بوده است وظیفه من چیست؟, همان مقدار که یقین دارید روزه نگرفته‌اید قضا کنید و اگر روزه نگرفتن عمدی بوده کفاره نیز واجب است مگر اینکه جاهل به مسائل روزه بوده‌اید.
 تکلیف شخصی که روزه‌های زیادی را افطار کرده است چیست؟, تا آنجا که بتواند روزه‌های گذشته را قضا کند و نسبت به کفاره آنها مطابق مسأله ۱۴۰۱ و ۱۴۰۲ توضیح المسائل ما عمل کند و هر چه توانایی ندارد از او ساقط است.
 کسی که فقط ۲۸ روز از ماه رمضان را درک بکند چون که در اول ماه مبارک در ایران است و آخر ماه مبارک در یک کشور عربی است که ماه شوال یک روز زودتر دیده می‌شود و لهذا ۲۸ روز را درک کرده است آیا قضای یک روز بر او واجب است یا هیچ قضا لازم نیست؟,قضای یک روز بر او واجب نیست ولی احتیاط مستحب است.
 دادن کفاره به واجب النفقه جایز است؟, احتیاط آن است که کفاره را مطلقا به واجب النفقه ندهد.
 وظیفه خانمی که سال اول تکلیف روزه‌اش را خورده است چیست؟ و اگر باید قضا کند چگونه قضا نماید؟, کفاره ندارد خواه جاهل مقصر بوده یا قاصر ولی اگر عمدا و عالما روزه نگرفته کفاره دارد و در تمام صور مسأله، قضا لازم است.
 شخصی چند روز از ماه رمضان را عمدا افطار کرده است اما تعداد دقیق آن را نمی‌داند وظیفه او چیست؟, به مقداری که یقین دارد، روزه هایی را که خورده باید هم قضا کند و هم برای هر روز کفاره بدهد و چنانچه بار او سنگین شود و نتواند، مطابق آنچه درمسأله ۱۴۰۲ توضیح المسائل گفته‌ایم عمل کند.
 آیا افطار روزه استیجاری بعد از ظهر جایز است؟, مانعی ندارد.
 این جانب مقلد امام خمینی (رحمه الله) بوده‌ام و به فتوای حضرتعالی بر تقلید از ایشان باقی هستم، ایشان در باب روزه مستحبی می‌فرماید اگر سبب اذیت پدر و مادر و جد شود جایز نیست با توجه به این مطلب که این جانب قادر به ازدواج نمی‌باشم و گرفتن روزه مستحبی را تنها راه جلوگیری از فعل حرام یافته‌ام و از طرفی هم پدر و مادرم راضی به گرفتن روزه مستحبی توسط من نمی‌گردند و نمی‌توانم آنان را به این امر راضی کنم آیا با وجود چنین شرایطی می‌توان بدون در نظر گرفتن رضایت پدر و مادر روزه گرفت؟, در فرض مسأله گرفتن روزهمستحبی برای شما جایز است ولی سعی کنید رضایت آنها را تا آنجا که می‌توانید جلب کنید.
 چنانچه دکتر مریض را از روزه گرفتن منع کند (با توجه به اینکه بعضی از دکترها نسبت به مسائل شرعی بی اطلاع هستند) آیا نظریه او در این مورد قابل قبول است؟, اگر دکتر مورد اطمینان باشد نظریه او قابل قبول است.
 اگر اول ماه شوال در مشهد رؤیت شود که با افغانستان نیم الی یک ساعت تفاوت افق دارد آیا اول ماه در افغانستان هم ثابت می‌شود؟, کافی نیست.
 در شهری که اکثریت با اهل سنت است و شیعه‌ها در اقلیت هستند اگر در عید قربان و عید فطر قطع به خلاف نداشته باشیم آیا می‌توانیم با آنها عیدبگیریم و اگر در نجف اشرف ماه را دیده باشند و بیست و نه روز روزه گرفته‌اند ولی در استانبول دیده نشده و سنی‌ها سی روز روزه می‌گیرند و یک روز بعد از نجف عید می‌نمایند وظیفه ما شیعه‌ها چیست؟, اگر موازین تقیه وجود داشته باشد می‌توانید با آنها عید کنید و اگر ماه در نجف ثابت شود برای استانبول کافی است.
 اگر هلال ماه رمضان در شهری دیده شود آیا برای شهرهای دیگری که افق آنها یک یا دو ساعت فرق دارد اول ماه ثابت می‌شود؟, اگر شهری که ماه در آن دیده شده نسبت به شهر مورد بحث غربی باشد ماه ثابت نمی‌شود و اگر شرقی باشد ثابت می‌شود.
 آیا هدیه خمس دارد؟, بنابر احتیاط واجب خمس به آن تعلق می‌گیرد.
 اگر خانمی دارای طلای ساخته شده برای زینت باشد و بعضی از آن هدیه باشد و سال بر آن بگذرد، آیا خمس دارد؟, چنانچه زینت آلات مزبور مورد نیاز یا جزء شئون او بوده باشد خمس ندارد.
 آیا هبه پدر به فرزند نابالغ خمس دارد؟, احتیاط واجب آن است که اگر پدری به فرزند نابالغ خود چیزیببخشد فرزند پس از بلوغ خمس آن را بپردازد.
 علما می‌گویند انسان باید حساب سال داشته باشد، اگر کسی درآمد او کمتر از مخارجش باشد بازهم واجب است حساب سال داشته باشد؟, منظور علما نیز کسی است که درآمد اضافی و پس انداز داشته باشد نه کسی که درآمد اضافی و پس اندازی نداشته باشد.
 آیا خمس به حقوق بازنشستگی تعلق می‌گیرد؟, پولی که از دولت بعد از بازنشستگی دریافت می‌کند درآمد همال سال محسوب می‌شود و اگر از مخارج آن سال اضافه باشد خمس دارد.
 آیا باغی که با پول مخمس خریده شده خمس دارد؟, باغ مزبور خمس ندارد ولی میوه‌ها خمس دارد و نسبت به قیمت اضافی در موقع فروش باید خمس آن را بپردازد.
 شخصی مقداری پس انداز دارد که حاصل وام، حقوق و اضافه کاری است آیا خمس دارد؟, آنچه وام بوده و اقساط آن را نپرداخته خمس ندارد و اما آنچه به عنوان حقوق و اضافه کار گرفته یا وامی که اقساط آن را پرداخته خمس دارد.
 آیا سپرده‌های بلند مدت بانکها که توسط بانک در گردش کاری می‌باشد مشمول خمس می‌شود؟, چنانچه خمس آن را نپرداخته باشد باید بپردازد.
 آیا خانه‌ای که پدرم به من بخشیده و خود نیز مقداری خرج آن کرده‌ام متعلق خمس است؟, چنانچه خانه‌ای که پدر به شما بخشیده مورد نیاز برای سکونت بوده است خمس ندارد ولی احتیاط این است که خمس مبلغی را که کار کرده بودید بپردازید، نسبت به کار پدرتان نیز حمل بر صحت کنید و بگویید ان شاء الله کارش درست بودهاست.
 آیا به پول حاصل از فروش زمین و وسایل زندگی و طلاجات خمس تعلق می‌گیرد؟, چنانچه زمین مورد نیاز برای منزل مسکونی بوده حتی بعد از فروشش خمس ندارد و آنچه از طریق فروش وسایل زندگی و طلا و امثال آن بوده آن هم خمس ندارد.
 آیا حیوانات اهلی چون گاو و گوسفند خمس دارند؟, چنانچه از شیر و پشم آنها و مانند آن برای مصارف شخصی استفادهمی کنند خمس ندارد اگر تنها برای کود زراعت و خرد کردن خرمن است حکم سرمایه و ابزار کار دارد و همچنین اگر از آنها به عنوان بهره برداری کسبی استفاده می‌کنند.
 در جلسات ترحیم و هفته و چهلم، گلهای گران قیمتی به صورت تاج گل به این مجالس می‌برند که این گلها پس از مدتی به سطل زباله ریخته می‌شود اول این که آیا بردن چنین گلهای گرانی از مصادیق اسراف می‌باشد و دوم این که آیا خمس دارد؟, اگر قیمت زیادی برای آن می‌پردازند بعید نیست که مصداق اسراف و مشمول خمس باشد مگر اینکه برای امر مهمی تهیه شود.
 آیا بر هیزمهایی که برای سوخت و مصارف دیگر ذخیره می‌شود خمس تعلق می‌گیرد؟, آنچه برای مصارف سوخت و سایر مصارف آن سال است خمس ندارد و آنچه برای سالهای آینده است خمس دارد.
 آیا پولی که به عنوان دیه خون گرفته شده با گذشت سال خمس به آن تعلق می‌گیرد؟, دیه خمس ندارد.
 اگر شخصی چهار ماه قبل از اینکه حساب سالش برسد پولی را که کار کرده به شخصی قرض بدهد و بعد ازدو سال شخص قرض گیرنده پول را بپردازد آیا مدت دوسالی که بر این پول گذشته، خمس به این پول تعلق می‌گیرد؟, بعد از وصول طلب باید خمس آن را داد.
 شخصی بیست سال قبل سرقفلی مغازه‌ای را به مبلغ صد هزار تومان خریده و خمس آن را پرداخته است اینک آن را به مبلغ پانزده میلیون تومان فروخته، با توجه به تورم و پایین آمدن ارزش پول آیا خمس به آن تعلق می‌گیرد؟, به مازاد یک صد هزار تومان خمس تعلق می‌گیرد.
 مردم بلتستان برای مؤونه خودشان درخت مثمر و غیر مثمر می‌کارند و بعد از رسیدن زمان قطع درخت غیر مثمر شاخه‌های آن را قطع می‌کنند و برای مؤونه خودشان و عیالات و … استفاده می‌کنند و اصلش را می‌گذارند باز همین طور دو سال سه سال و گاهی بیشتر از این می‌ماند بعد شاخه‌ها را باز قطع می‌کنند و خرج می‌کنند و از میوه درخت مثمر برای مخارج استفاده می‌کنند آیا بر اینها خمس تعلق می‌گیرد و بنابر تعلق به چه کیفیت باید ادا شود؟, هرگاه غرض از کاشت درختان تأمین مصارف شخصی باشد خمس ندارد و اگر برای کسب و کار و تجارت باشد خمس دارد.
 مردم بلتستان حیوانات را هم برای مؤونه نگهداری می‌کنند و اگر حیوانات در خانه نباشند بری زراعت کود لازم است و شیر و روغن و گوشت برای خوردن و مو و پشم آنها برای لباس و فرش و غیره استفاده می‌کنند و هکذا لوازمات خانه را عموما از حیوانات تهیه می‌کنند آیا این حیوانات خمس دارند؟ و اگردارند طریقش را بیان فرمایید., مانند مسأله سابق است.
 ابتدای عمل، چه درخت باشد و چه حیوان، قصد تجارت ندارد بلکه قصد مؤونه دارد و گاهی نه قصد مؤونه دارد و نه قصد تجارت بلکه مطلق می‌گذارد و بعد از به دست آوردن ثمره و رشد و … هم تجارت و هم در خرج مؤونه استعمال می‌کنند اینجا درباره خمس چه حکم می‌فرمایید؟, نسبت به مقدار مورد نیاز برای مؤونه و مصارف شخصی خمس ندارد و نسبت به مازاد آن خمس دارد.
 طلاب در حال تحصیل در حوزه علمیه کتابهای تاریخی و … آنچه لوازم خودشان هست می‌خرند و اگر نخرند بعدا نمی‌توانند تهیه کنند یا مثلا خیلیگران می‌شود به هر حال بعدا مشکلاتی به وجود می‌آید لذا حتی الإمکان کوشش می‌کنند که ارزانتر بخرند اما همه را الآن نمی‌توانند مطالعه کنند لااقل یک سال یا دو سال بدون مطالعه می‌ماند، آیا خمس دارد؟ اگر دارد قیمت زمان خرید را حساب کند یا قیمت روز را؟, آنچه مورد نیاز نبوده خمس دارد و ملاک قیمت امروز است.
 در بعضی مناطق سردسیر به علت کمبود نفت و مانند آن، از هیزم استفاده می‌کنند به همین منظور درختانی می‌کارند که از شاخه‌های آنها برای سوخت استفاده کنند مردم این مناطق خمس هیزمهایی که از سال اضافه می‌آید را می‌پردازند آیا این کار صحیح است؟, اشکالی ندارد، بلکه لازم است.
 طلبه‌ای از پدرش خانه‌ای را به ارث برده است که متعلق خمس است در حالی که این طلبه قادر به پرداخت خمس نیست و بدهکار نیز هست چه کارکند که تصرفش در این خانه جایز باشد؟, می‌تواند به حاکم شرع مراجعه کند و چنانچه مستحق گرفتن خمس باشد با او دستگردان نماید.
 زمینی در حدود سی سال قبل جهت تأمین مسکن مجانا به گروهی از فرهنگیان واگذار شد، ولی چون موقعیت زمین مذکور جهت تهیه مسکن تا سالها بعد اجازه نمی‌داد که در آن ساختمان مسکونی به وجود آید ناچار پس از چندین سال اقدام به خرید منزل نموده‌اند اکنون زمین مذکور چنانچه به فروش برسد یا تبدیل به ساختمان شود وجهی که از بابت فروش زمین مذکور عاید می‌گردد مشمول پرداخت خمس می‌گردد؟, احتیاط واجب آن است که خمس آن پرداخت شود.
 کسی که سال خمس او در پایان اسفند ماه بوده است اگر در نیمهاسفند فوت کرد آیا بر وجوه باقیمانده وی که به عنوان ارث باقیمانده و مربوط به یازده ماه و نیم (۵/ ۱۱ ماه)، سال قبل می‌باشد خمس تعلق می‌گیرد؟ و همچنین این مرحومه قالی کهنه خود را تبدیل به یک قالیچه به قیمت (۲۵۰۰۰ تومان) نموده بوده که زیر پا انداخته نشده آیا به قیمت این فرش خمس تعلق می‌گیرد؟, به درآمد آن سال خمس تعلق می‌گیرد ولی قالیچه اگر مورد نیاز بوده خمس ندارد.
 اگر میتی تعداد ۱۷۱ رأس گوسفند داشته باشد آیا خمس به آنها تعلق می‌گیرد یا زکات؟ در صورتی که گوسفند سرمایه میت بوده است؟, در صورتی که شرایط زکات در آنها بوده اول باید زکات گوسفندان را بدهد و چنانچه در آخر سال چیزی از مخارج سال اضافه بماند باید خمس آن را نیزبپردازد.
 در منطقه ما بعضی از خانواده‌ها دارای حدود ۱۰۰ الی ۲۰۰ رأس گوسفند هستند که به وسیله آنها امرار معاش می‌کنند مستدعی است صورت‌های مسأله را در رابطه با خمس این گوسفندان بیان فرمایید؟, خمس به سرمایه تعلق می‌گیرد و آنچه نوشته‌اید شکل سرمایه دارد، ولی اگر با کمتر از آن مقدار سرمایه، زندگی او اداره نشود از خمس معاف است.
 اگر کاسبی در سال گذشته یک تن آلومینیوم به ارزش سیصد و پنجاه هزار تومان سرمایه‌اش بوده و خمس آن را حساب کرده و پرداخته باشد، ولی اکنون ارزش هر تن آلومینیوم حدود یک میلیون تومان است در صورتی که مقدار تغییر نکرده است ولی قیمت آن ششصد و پنجاه هزار تومان بیشتر از سال قبل است با توجه به اینکه سودی در کار نیست و این کار اگر دو یا سه سال تکرار شود دیگر سرمایه‌ای باقی نمی‌ماند که کاسب بتواند کار خود را ادامه دهد. الف) نظر جنابعالی در این مورد چیست؟ ب) اگر کسی یک پنجم اصل سرمایه را (نه قیمت آن را) به صورت خمس بدهد سال بعد می‌تواند مقدار را ملاک قرار دهد؟, الف) افزایش قیمت بازار موجب خمس است ولی اگر به جایی برسد که سرمایه او برای اداره زندگیش بعد از دادن خمس کافی نباشد از دادن خمس معاف است. ب) ملاک قیمت است نه مقدار.
 مبنای سال خمس کارمند اولین حقوق دریافتی است یا زمان دیگر، سال شمسی مورد نظر است یا قمری؟, مبدأ آن، اولین درآمد است سال قمری و شمسی هر دو جایز است.
 آیا مردم می‌توانندمالیاتی که به دولت اسلامی پرداخت می‌نمایند را بابت خمس حساب نمایند؟, مالیات شبیه سایر هزینه هاست و جزء هزینه سال محسوب می‌شود و بابت خمس محسوب نمی‌شود.
 خانه مسکونی را که زمانی با مقدار کم خریده‌ام اکنون قیمت آن زیاده شده است آیا مازاد قیمت آن خمس دارد؟, خانه مسکونی هر اندازه هم قیمتش بالا برود خمس ندارد
 از طرف بنیاد شهید حقوقی به خانواده محترم شهدا پرداخت می‌شود و عده‌ای از خانواده‌ها هزینه زندگیشان از سوی دیگر تأمین می‌شود سؤال این است که به این حقوقی که از بنیاد می‌گیرند خمس تعلق می‌گیرد؟, بنابر احتیاط لازم در سر سال خمس زیادی را بدهند.
 در شهر ما اکثر خانمها قالی باف هستند و در کنار خانه داری فرش نیز می‌بافند ولی معمولا خرید لوازم فرش و همچنین فروش فرش و تصرف در پولش به عهده شوهر است و از آنجا که بافتن این فرشها چند سال طول می‌کشد تا تمامشود افراد سر سال خود چگونه حساب کنند؟ و اگر بعد از چند سال که فروخت و موقع وصول پول آن در سال بعد باشد بفرمایید جزء درآمد سالی که پول را وصول می‌کند حساب می‌شود یا به مجرد این که پول را وصول کرد باید خمس آن را پرداخت کند؟, فرش هنگامی که آماده فروختن شد جزء درآمد آن سال محسوب می‌شود که با گذشت سال خمسی اگر چیزی اضافه بماند باید خمس آن را بپردازد.
 این جانب بدون داشتن خانه شخصی رنج می‌برم و بدون وام قدرت خرید خانه ندارم فلذا با دریافت وام دولتی (و یاشخصی) خانه‌ای خریده‌ام با این حال اول این که در مبدأ سال خمسی که دارم به مازاد بر مایحتاج که خواهم داشت خمس تعلق می‌گیرد یا نه و دوم این که به هنگام پرداخت اقساط بانکی و یا شخصی تخمیس قسطها را واجب می‌دانید؟, تخمیس قسطها واجب نیست اما زاید بر قسطها اگر داشته باشید خمس دارد.
 کسانی که تاکنون خمس نداده‌اند آیا تنها پول نقد آنها محاسبه می‌شود یا ضروریات زندگی نیز محاسبه می‌شود و یا باید مصالحه شود؟, تمام اموالشان را باید حساب کنند و نسبت به ضروریات و وسایل زندگی با حاکم شرع مصالحه نمایند.
 اگر ارثیه‌ای را که متعلق خمس نیست بفروشند و تبدیل به نقد کنند آیا بعد از تبدیل مشمول خمس خواهد بود؟, مشمول خمس نیست.
 آنچه بعضی از فقها (رضوان الله علیهم) از جمله امام (قدس سره) فرموده‌اند که در هدیه خمس نیست آیا تملیک‌های کلان اعم از زمین و خانه و مغازه و اتومبیل ورا نیز شامل می‌شود و یا آنها حساب دیگری دارند؟, فرقی بین هبه کلان و غیر کلان نیست، ولی طبق فتوای ما همه اینها بنابر احتیاط واجب خمس دارد.
 آیا تعیین سال روز خمسی اختصاص به مردها دارد که به عنوان نان آور و مدیر خانواده هستند و یا زنان خانه داری که تحت سرپرستی مردها به سر می‌برند و عایدات جزئی و محقر دارند را نیز شامل می‌شود؟ اگر عایدات آنها نیز متعلق خمس باشد آیا کیفیت تخمیس اموال آنان با مردان متفاوت است یا نه (توضیح اینکه گویا بعضی از آقایان گفته‌اند زن شوهردارباید به محض دریافت تخمیس کند)؟, هر کس درآمدی زاید بر مخارج دارد باید سال خمس داشته باشد و بعد از گذشتن سال اموال خود را تخمیس کند.
 شخصی به طور متناوب از درآمدش که مخلوط از نقد و نسیه و ارثیه و احیانا مخلوطی هم از پول حرام است برای خود خانه مسکونی و اثاثیه آن را فراهم کرده و از ابتدای تکلیف تا این ساعت تصفیه حساب خمس نکرده است و حال می‌خواهد تصفیه کند آیا به این خانه و اثاثیه آن خمس تعلق می‌گیرد و یا جزء مئونه سال و مستثناست مضافا اینکه فرضا خمس تعلق بگیرد تخمینی حدود یک میلیون بدهکار می‌شود و از عهده پرداخت آن (چه فعلا و چه به تدریج) عاجز است چون درآمدی بسیار کم دارد با این وضع آیا می‌تواند با حاکم شرع و یا نماینده او به مبلغی که قادر به پرداخت باشد مصالحه کند؟, در صورتی که در حال و آینده مطمئنا قادر به پرداخت نیست می‌تواند مصالحه کند.
 حقیر در خریدوفروش عمده سبزی و باربری با یک ماشین با چند نفر شریک هستم یکی از آنها برادرم هست که در پرداخت خمس کوتاهی می‌کندایشان تصمیم به این کار دارد حتی یک بار هم انجام داده ولی فعلا چند سال است که خمس نداده است موقعیت ما هم طوری است که کنار زدن او از شراکت نه از نظر فامیلی و نه از نظر وضع شغلی در محل به صلاح ما نیست تکلیف من چیست؟, ما به شما اجازه می‌دهیم که خمس خود را بدهید و نسبتبه سهم خود تصرف کنید و سعی کنید برادرتان را نیز امر به معروف کنید.
 این جانب ملک موروثی پدری را فروخته و جهت تحصیل فرزندانم در شهر، منزلی خریداری نموده‌ام آیا به پول به دست آمده از فروش ملک ارث پدری خمس تعلق می‌گیرد و در صورت تعلق، آیا مجاز هستم به صوت اقساط بپردازم؟, اگر آن ملک بعد از فوت پدر ترقی نکرده خمس ندارد و اگر ترقی کرده احتیاط واجب آن است که خمس تفاوت را بدهید مانعی ندارد به صورت اقساط بپردازید.
 کسی که خود را در معرض خطر دشمنانش می‌بیند آیا می‌تواند از سهم امام (علیه السلام) و سایر وجوهات شرعیه اسلحه و ابزار جنگی تهیه نماید؟, با اجازه حاکم شرع یا نماینده او مجاز است.
 تبدیل وجه خمس به اجناس دیگر از قبیل پوشاک و وسایل زندگی و دادن آنها به سادات چگونه است به ویژه هنگامی که سید از پذیرفتن سهم سادات جدا ناراحت می‌شود؟ آیا سیادت از طریق مادر به فرزندان او منتقل می‌شود؟, بعضی از احکام سیادت از جمله گرفتن خمس منتقل نمی‌شود و سبب آن در کتب فقهیه بیان شده است.
 آیا سید غنی که مجتهد یا نماینده حاکم شرع نیست می‌تواند صرفا به عنوان سیادت خویش در مواردی که پیش می‌آید، با فقرای مؤمنین دستگردان و امهال نماید؟, بدون اجازه مجتهد جامع الشرایط اشکال دارد.
 آیا لازم است که هر مقلدی خمس اموالش را به مرجع تقلید خودش بدهد؟, اعطای خمس به مرجع مقلد در صورتی لازم است که معلوم نباشد مجتهدیندیگر در همان مصارفی که مرجع مقلد لازم می‌داند مصرف می‌کنند و نیز در صورتی که مرجع به عنوان حکم حاکم از مقلدین خود خمس را طلب کند، لازم است. در غیر این دو صورت می‌توان به نظر مجتهدین دیگر مصرف کرد.
 صرف سهم امام در زیارات چگونه است؟, اگر جزء شئون اوست و اسراف نیست جایز است.
 آیا طلاب می‌توانند از سهم امام (علیه السلام) استفاده کنند؟, اخذ سهم امام برای آنان با اجازه حاکم شرع در صورتی که مشغول تحصیل علم مفید اسلامی هستند جایز است.
 اگر میتی مدیون باشد و خمس نیز بدهکار باشد و ترکه، وافی به هر دو نباشد ورثه کدام را مقدم کنند؟, هرگاه مالی که به آن خمس تعلق گرفته موجود باشد باید خمس را مقدم بدارند و اگر آن مال موجود نیست احتیاط آن است که آن مال را میان هر دو طلبکار تقسیم کنند.
 آیا تغییر زمان حساب سال جایز است؟, جلو انداختن حساب سال به هر اندازه هیچ مانعی ندارد ولی تأخیر آن جز با اجازه حاکم شرع جایز نیست.
 اگر سیادت شخصی از طریق خبر دادن یکی از علمای انساب ثابت شود و عده زیادی از علما به وثاقت و خبره بودن و عدالت آن عالم شهادت بدهند آیا قول آن عالم حجت است؟, سیادت با شرایط ذکر شده ثابت می‌شود.
 آیا اجازه حاکم شرع در مصرف سهم امام (علیه السلام) و سادات لازم است؟, در مورد سهم امام (علیه السلام) اجازه حاکم شرع واجب است و در مورد سهم سادات بنابر احتیاطواجب باید اجازه گرفت.
 الف) اگر شخصی به دیگری که مستحق خمس است مقداری پول به عنوان سهم امام (علیه السلام) بدهد که چیز معینی بخرد ولی آن شخص این پول را صرف خرید چیز مهمتری که ارزانتر است می‌کند آیا این کار جایز است؟ ب) اگر شخصی بر اثر شرم و خجالت به نام شخص دیگری طلب سهم امام کند و خود مصرف کند چه حکمی دارد؟, الف) در مورد سهم مبارک امام (علیه السلام) هرگاه مالک مصرف خاصی را تعیین کند پیروی از او لزومی ندارد و اما اگر حاکم شرع تعیین کند احتیاط رعایت آن است. ب) هرگاه به نام زید بگیرد و در مورد عمرو مصرف کند اشکال دارد و اگر برای یک عنوان کلی بگیرد در هر یک از مصادیق آن صرف شود مانعی ندارد.
 حکم گنجی که افراد در زمین خود پیدا می‌کنند چیست؟, با شرایطی که در مسأله ۱۵۳۵ توضیح المسائل گفته‌ایم می‌تواند آن راتملک کند و خمس آن را بپردازد.
 آیا صرف نیت باعث جداسازی اموال و پولهایی که خمس آنها داده شده از غیر آنها می‌شود؟ به هر حال راه جداسازی چیست؟ مخصوصا اگر در صندوقی یا بانکی باشد., نیت کفایت نمی‌کند و جداسازی خارجی لازم است یا اینکه مخمس در حساب مشخصی باشد و غیر مخمس در حساب دیگر.
 به طوری که می‌دانیم فقهای اسلام در اصل خمس اتفاق نظر دارند، ولی در موارد و مصارف آن اختلاف است، فقهای اهل سنت مورد خمس را منحصر به غنایم جنگی دانسته‌اند ولی فقهای امامیه به سودها و بازیافتهاتعمیم داده‌اند، سؤال این است که آیا از فقها و علمای طراز اول هر دو مذهب کسی یا کسانی هستند که نظر طرف مقابل را داشته باشند؟, ظاهرا مخالف معروفی نیست، به کتاب خلاف شیخ، کتاب الزکاة و الخمس، مسأله ۱۳۸ مراجعه کنید.
 کسی که حساب سالانه جهت تعیین خمس قرار داده باشد و به منازل کسانی که وجوه شرعی خود را نمی‌پردازند به میهمانی برود و از غذای آنها استفاده کند یا با آب منزل آنها وضو بگیرد و در منزل آنها نماز به جا آورد چه صورتی دارد؟, هرگاه یقین داشته باشد که مال خمس در آن خانه یا غذا وجود دارد تصرف در آن جایز نیست مگر این که از حاکم شرع اجازه بگیرد.
 آیا پرداخت عشریه، ریشه اسلامی دارد کفایت از خمس می‌کند؟, عشریه دراویش، ریشه اسلامی ندارد و عشریه در اسلام فقط مربوط به زکات غلات چهارگانه است به شرط این که با آب باران و قنات و مانند آن آبیاری شود.
 آیا کسی که در خانه پدری زندگی می‌کند باید خمس بدهد؟, اگر درآمد اضافی دارد باید خمس بدهد.
 آیا بر جنگلها حکم ملک، جاری می‌شود و می‌توان مسأله ارث، وقف، اجاره و … را بر آن مترتب کرد؟, ظاهر این است که بر این گونه جنگلها حکم ملک، جاری می‌شود و مسأله ارث و وقف و اجاره و … صحیح است ولی بعد از تشکیل حکومت اسلامی و نهی حکومت از تملک جنگلها بدون رضایت حکومت نمی‌توان اقدام کرد.
 طبق ظاهر آیات و روایات، انفال شامل همهدشتها و کوهها و جنگلها و دریاها و … در سراسر جهان است؛ اما در شرایط فعلی که مرزهای جغرافیایی بین المللی مورد قبول همه حکومتهاست آیا انفال هم به این مرزبندیها محدود می‌شود؟, ظاهر روایات انفال، بلکه صریح بسیاری از آنها، شامل تمام منافع روی زمین است ولی پر واضح است که حاکم اسلامی و ولی فقیه می‌تواند طبق مصالح مسلمین ضوابط جهانی را ملحوظ دارد.
 مقدار زکات گندم آبی و حد نصاب آن را بیان فرمایید., زکات آن ۲۰۱ است (۵ درصد) و مقدار نصاب آن مانند سایر موارد ۸۴۷ کیلوگرم است.
 معیار قیمت بذری که از حاصل کسر می‌شود چه زمانی است؟ روز بذرافشانی یا روز برداشت محصول؟, معیار قیمت روز بذرافشانی است ولی به فتوای ما بنابر احتیاط واجب نباید قیمت تخمی را که برای زراعت پاشیده از حاصل کسر کند ولی می‌توانید در این مسأله به مراجع دیگر مراجعه کنید.
 فقیر به چه کسی گفته می‌شود؟, کسی که مخارج سال خود را مطابق معمول ندارد فقیر است.
 اگر شخصی هنگام غروب شب عید فطر بیهوش باشد آیا زکات فطره از او ساقط است؟, بیهوش بودن باعث سقوط زکات فطره نمی‌شود.
 زکات فطره سربازی که نانخور دولت است بر عهده چه کسی است؟, بر دولت واجب نیست و اگر فقیر است بر خود او نیز واجب نیست، اما اگر غنی باشد احتیاط آن است که خودش زکات را بپردازد.
 آیا پرداخت مالیات در نظام جمهوری اسلامی از وجوه شرعیه کفایت می‌کند؟, مالیات مانند سایر هزینه‌های کسب وکار است و جای وجوه شرعیه را نمی‌گیرد.
 آیا کارگران کشاورزی که سهمی از زراعت را به عنوان حق الزحمه می‌گیرند، موظف به دادن زکات هستند؟, اگر گرفتن سهمی از زراعت در مقابل همه کارهای کشاورزی باشد (آن چنان که در میان مالک و رعیت در بلاد ما معمول است) زکات به سهم آنها تعلق می‌گیرد به شرط اینکه سهم آنها به حد نصاب برسد. اما اگر سهم را فقط در مقابل درو کردن یا مانند آن بگیرد- یعنی بعد از وقت تعلق زکات- در این صورت چیزی بر کارگر نیست.
 به جز نه مورد زکات آیا موارد دیگری نیز مشمول آن می‌گردد؟, موارد زکات واجب همان موارد نه گانه است ولی زکات مستحب شامل غیر آن نیز می‌شود.
 شخصی زکات نمی‌دهد، آیا پسرش می‌تواند بدون اینکه پدر بفهمد مقدار زکات را جدا کند و به مستحق برساند؟, با اجازه حاکم شرع می‌تواند این کار را انجام دهد.
 شخصی مستطیع است ولی چون ثبت نام نکرده، استطاعت رفتن به حج را نداشته است ولی اکنون به نیابت از پدرش- که ثبت نام کرده بود و فوت کرده- عازم حج است، آیا این نیابت صحیح است؟, چنانچه استطاعت مالی داشته ولی بر اثر موانعی موفق به ثبت نام نشده نیابت او صحیح است.
 خدمه‌ای که در کاروان به حج می‌روند با توجه به عدم استطاعت مالی خود، حج را چگونه انجام دهند آیا باید نیت واجب کنند؟, خدمه کاروان مستطیع هستند (به شرط اینکه نفقه همسر و فرزندان خودرا در مدت حج داشته باشند) و باید نیت حج واجب کنند و اگر مرتبه اول آنهاست نمی‌توانند به قصد نیابت کسی حج بجا بیاورند همچنین اگر کسی به عنوان کمک کسی به حج برود.
 آیا شخصی که به منزل شخصی احتیاج دارد مستطیع می‌شود؟, چنانچه احتیاج به منزلی داشته باشد می‌تواند آن پول را صرف خرید منزل کند و در این صورت مستطیع نخواهد بود.
 مهریه خانمی چند برابر استطاعت اوست آیا بعد از فوت زن بر ورثه لازم است که قبل از تقسیم ترکه مخارج حج را کسر کنند؟, چنانچه زن در حیات شوهر، طبق عرف و عادت می‌توانسته مهریه را از شوهر بگیرد، مستطیع بوده باید از ترکه او برداشته شود و چنانچه نمی‌توانسته، مستطیع نبوده است.
 در سفر حج، سازمان حج و زیارت از زن مستطیعه اجازه رسمی شوهرش را می‌خواهند و شوهرش اجازه نمی‌دهد، حال زن چه باید بکند؟, بعید است آنها در حج واجب اجازه شوهر را بخواهند، زیرا شرعا اجازه شوهر شرط نیست.
 کسی پنج سال پیش مثلا مستطیع بوده و در ثبت نام حج شرکت کرده، ولی الآن فقیر شده آیا حج بر چنین شخصی واجب است؟ و اگر سید باشد می‌شود از خمس آل محمد (صلی الله علیه و آله) به او داد تا به مکه برود؟, اگر موقعی که نوبت او می‌رسد فاقد بعضی از شرایط باشد حج بر او واجب نیست.
 شخصی حدود ده سال قبل برای حج بیت الله الحرام ثبت نام نموده لیکن در سال ۶۶به رحمت ایزدی پیوست امسال نوبت حج آن مرحوم رسیده است مستدعی است تکلیف ورثه و بری شدن ذمه آن مرحوم را بیان فرمایید از طرف دیگر تصرف در این وجه چگونه است؟, اگر راهی برای رفتن به مکه جز بودن در نوبت نداشته است چنین کسی مستطیع نشده و وجه مزبور جزء مال الارث است و اگر بخواهند احتیاط کنند می‌توانند حج میقاتی به مبلغ کم بگیرند مشروط بر اینکه صغیر نداشته باشد یا اگر صغیر دارد از سهم کبیر بردارند.
 اگر خانمی قبل از ازدواج نذر کرده باشد که حجی بجا آورد و بعد از آن ازدواج کند، آیا بازهم جهت انجام فریضه حج اجازه شوهر لازم است؟ و آیا شوهر حق ممانعت دارد؟, اجازه شوهر لازم است و شوهر حق ممانعت دارد.
 تمام مخارج حج را شوهرم بر عهده گرفته است، ولی می‌دانم که اهل خمس نیست و من از خود مالی ندارم، تکلیف من در ارتباط با هزینه رفت و برگشت، ارز، لباس احرامی و قربانی چیست؟ خمس اینها بر عهده کیست؟, خمس اینها بر عهده شماست و اگر توانایی ندارید مستطیع نیستید.
 اگر زنی نیاز به همراه داشته باشد و همراه هم مزد می‌گیرد و او توانایی پرداخت مزد را ندارد آیا مستطیعه است؟, مستطیع نیست.
 شخصی در حج اجیر کس دیگری بوده است، بعد از انجام عمره تمتع، به سکته قلبی دچار شده و از برگزاری اعمال حج معذور گردید و به ایران مراجعت کرده است و در سال آینده می‌خواهد مشرف شود، آیا اعلام این وضعیت به اولیای منوبعنه و اجازه مجدد به نیابت از منوب عنه در سال آینده لازم است؟, چنانچه برای سال معینی اجیر شده، اعلام و اجازه لازم است.
 در صورتی که کسی بر تهیه فیش حج به قیمت آزاد قدرت داشته باشد ولی این قیمت با نرخ متعارف خیلی متفاوت باشد و مستلزم به تأخیر افتادن نوبت دیگران شود، آیا حج بر او واجب است؟, در صورتی که تفاوت قیمت به صورت اجحاف کلی بوده باشد و یا مایه ضایع شدن حق دیگران گردد مستطیع نیست.
 آیا خانمی که به لحاظ مالی و بدنی و راه مستطیع است ولی طفل شیرخواری دارد که با غیر او آرام نمی‌گیرد مستطیع است؟, چنانچه جدا شدن از آن طفل دارای خطر جانی یا بیماری شدید یا سبب عسر و حرج برای دیگران شود مستطیع نیست.
 کسی که بی سواد است و نماز او چندان کامل نیست یعنی خوب یاد نگرفته، در عین حال الآن به نیابت از پدر مرحومش به حج می‌رود آیا حج او درست است؟, در صورتی که بتواند در خلال این مدت تا موقع نماز طواف، نمازش را کامل کند مانعی ندارد، ولی در غیر این صورت نیابت او مشکل است.
 کسی که خود مستطیع نیست ولی پدرش ثبت نام کرده و الآن فوت کرده فیش بانکی او را به نام خود کرده و به نیابت او حج انجام می‌دهد مخارج اعمال بعدی از جمله فراهم کردن ارز به عهده کیست؟ آیا از ثلث مال او می‌تواند بگیرد؟, هرگاه پدرش در اولین فرصت استطاعت ثبت نام کرده و قبل از رفتنبه حج فوت نموده، نیابت از او واجب نیست و تنها در صورتی که ورثه راضی باشند می‌تواند حج به جا آورد و اما اگر قبلا مستطیع شده و در ثبت نام و رفتن به حج کوتاهی نموده، باید حج میقاتی برای او انجام بدهند مگر اینکه وصیت کرده باشد که حج بلدی انجام دهند و اگر بتوانند فیش بانکی او را طبق موازین قانونی بفروشند با قسمتی از آن اجیر بگیرند احتیاط واجب آن است که چنین کنند.
 پدری چند فرزند دارد و تمام اموال خود را به دو تن از فرزندانش به عنوان مصالحه داده است ولی شرط کرده که بعد از مرگ از طرف وی کسی را حد اکثر ظرف چهار سال برای ادای حجة الاسلام بفرستند، فرزند او طبق شرط عمل کرده و در سال چهارم کسی را برای حج از بلد خویش روانه کرده است ولی این نایب وقتی به شهر دیگر رسید خودش نرفت و کسی دیگر را برای حج میقاتی فرستاد و حج میقاتی انجام گرفته است در حالی که فرزندان این میت از این جریان خبر نداشتند (ناگفته نماند که حج میقاتی برای مردم آنجا شناخته شده نیست و ازنیابت برای حج بلدی انصراف دارد) سؤال این است که: الف) آیا نایب، حق نایب ساختن شخص دوم را دارد؟ ب) آیا حج انجام گرفته از طرف میت صحیح است و میت بری ء الذمه شده است؟ ج) حکم مصالحه چیست؟ د) آیا به شرط عمل شده؟ زیرا فرزندان دیگر میت، مدعی هستند که به شرط عمل نشده است لذا باید ماترک به عنوان ارث بین ورثهتقسیم شود., الف) نایب حق نایب قرار دادن دیگری را نداردب) حج انجام گرفته صحیح است و میت بری الذمه شده است. ج) مصالحه به قوت خود باقی است. د) پسر باید پول حج را از نایب اول بازپس بگیرد و بهتر آن است که میان ورثه تقسیم کند.
 مردی برای انجام حج وصیت کرده است، آیا دختر و یا همسر او هم می‌توانند به نیابت از او حج بجا آورند؟, اگر شخص معینی را در وصیتنامه قید نکرده باشد دختر و یا همسر او هم می‌توانند نیابت کنند.
 پیرزنی هستم که توانایی انجام اعمال حج را به علت کهولت سن ندارم با این که مستطیعه هستم، آیا می‌توانم در حال حیات کسی را به نیابت خود به حج بفرستم و حال آن که امید بهبود در آینده نیز ندارم؟, باید نایب بگیرید.
 زنی هستم که نیابتا به حج مشرف شده‌ام آیا نذر احرام قبل از میقات برای من جایز است؟, مانعی ندارد.
 زنی که روز دهم و یازدهم و دوازدهم قادر به رمی جمرات نیست، ولیمی تواند شبها رمی جمره نماید و یا در روز سیزدهم قضای هر سه روز را به جا آورد آیا می‌تواند از طرف کسی نایب شود؟ و در صورت امکان آیا همه صور مذکوره یکسانند و یا آن که فرق دارند؟, نیابت او صحیح است و باید شبها به جای روز رمی کند.
 آیا زن به نیابت از دیگری می‌تواند نماز طواف بخواند؟, مانعی ندارد.
 کسی که نماز او چندان کامل نیست اگر برای خود یا به نیابت از کسی به حج برودآیا در انجام نماز طواف می‌تواند دیگری را نایب کند؟, در مورد حج خودش باید به اندازه‌ای که توانایی دارد انجام دهد و کوشش کند تا آنجا که می‌تواند قرائت نماز را اصلاح کند ولی اگر قرائتش صحیح نیست نایب شدن او برای دیگران مشکل است.
 اگر شخصی قبل از درست شدن خدمه‌گری به نیابت از کسی به انجام حج پذیرفته شده باشد و بعدا مسأله خدمه‌گری درست شود حج را برای چه کسی انجام دهد؟ همچنین کسی که مستطیع نیست ولی به عنوان کمک کار کسی به حج می‌رود؟, کسی که قبلا اجیر برای نیابت از کسی شده چنانچه بعدا مسأله خدمه‌گری او درست شود باید حج را فقط به قصد نیابت انجام دهد ولی اگر اجیر نشده در حکم مستطیع است و حج او حج واجب محسوب می‌شود.
 فقها می‌گویند کسی که چندین سال بعد از استطاعت یا در اولین سال استطاعت به مکه مشرف شده و بعد از دخول در محدوده حرم فوت شده نیابت برای او لازم نیست. حال اگر بعد از تمام کردن عمره تمتع از دنیا برود هم نیابت لازم نیست؟, در صورتی که بعد از دخول در حرم با احرام فوت شده باشد یا بعد ازعمره تمتع، نیابت لازم نیست.
 آیا نایب حق نایب گرفتن دارد و در صورت انجام این عمل آیا میت بری ء الذمه می‌شود؟, نایب حق نایب قرار دادن دیگری را نداشته است ولی حج انجام گرفته صحیح است و میت بری ء الذمه شده است ولی نایب نسبت به پولی که گرفته مدیون است.
 اگر مردیکه می‌تواند در روز رمی کند برای رمی زنی نایب شود آیا می‌تواند رمی زن را در شب انجام دهد؟, نمی‌تواند.
 اگر زنی که نیابت را پذیرفته، نیز خوف حیض یا مرض داشته باشد آیا می‌تواند اعمال حج را بر وقوفین و اعمال منی مقدم بدارد؟, می‌تواند.
 کسی که حج نیابتی انجام می‌دهد علاوه بر طواف نساء که برای منوب عنه به جا می‌آورد آیا واجب است که برای خود نیز طواف نساء انجام دهد؟, واجب نیست.
 آیا صرورۀ (یعنی کسی که تا کنون به حج مشرف نشده است) می‌تواند نایب شود، مرد باشد یا زن از طرف مرد باشد یا از طرف زن؟, نیابت صرورۀ چه مرد باشد و چه زن جایز است، خواه از طرف مرد باشد یا از طرف زن، بله نیابت زن مخصوصا اگر منوب عنه مرد باشد کراهت دارد.
 آیا در حال احرام، پوشیدن لباسهایی که برای تزیین، قسمتهایی از آن توردوزی یا گلدوزی شده برای زنها جایز است؟ و آیا مقنعه جزء لباس می‌باشد؟, احتیاط در ترک آن است و مقنعه نیز جزء لباس است.
 اگر لباس احرامی زنان به قدری نازک باشد که بدن آنها نمایان گردد، آیا به اعمال حج آنان ضرری می‌رساند؟, این کار حرام است ولی اگر در غیر طواف و نماز طواف باشد موجب بطلان حج نمی‌شود.
 آیا می‌توان پوستهای زاید که از لبها یا کنار ناخن‌ها برآمده است را از بدن جدا کرد؟, در صورتی که خون نیاید اشکال ندارد.
 زنی که در پشت ناخن و انگشتهای او لاک چسبیدهو با این کیفیت اعمال حج را بجا آورده و نمی‌دانسته که این رنگ لاک مانع برای وضو و غسل می‌باشد آیا اعمال او صحیح است و چنانچه پس از انجام اعمال حج متوجه شود چه وظیفه‌ای دارد؟, طواف و نماز او صحیح نیست بنابراین باید این دو عمل را اعاده کند و بنابر احتیاط واجب باید سعی و تقصیر را نیز اعاده کند و بقیه اعمال او صحیح است و اگر نمی‌تواند شخصا انجام دهد نایب بگیرد.
 آیا سوار شدن بر ماشین سقف دار در شب به حج یا عمره ضرری وارد می‌کند و کفاره دارد؟, حج و عمره را باطل نمی‌کند و اگر شبهای معمولی باشد کفاره هم ندارد اما در شبهای سرد و بارانی کفاره دارد.
 این جانب به علت قطع بودن نخاع و عدم کنترل بول و … نمی‌توانم بدن و لباس احرام خود را پاک نگهدارم، وظیفه‌ام چیست؟, آن مقدار که می‌توانید محافظت کنید و آنچه موجب عسر و حرج است اشکالی ندارد.
 اگر جامه احرام را از پول خمس یا زکات نداده خریده باشند آیا احرام در آن صحیح است؟, احرام در آن حرام است.
 آیا زنها در حال احرام می‌توانند جوراب بپوشند یا بایستی روی پای آنان مثل مردان باز باشد؟, حرمت پوشیدن پا مخصوص مردان است و برای زنان پوشیدن پشت پا جایز است.
 در موسم حج یک نفر از کارکنان گروه حج همراه زنها به عنوان راهنما در روز با ماشین مسقف به مکه می‌رود آیا کفاره لازم است؟, در موقع ضرورت رفتن زیر سایه جایز است، ولی کفاره دارد و کفاره آن یک گوسفند برای هر احرام است. یعنی برای مجموع احرام عمره یک گوسفند و برای مجموع احرام حج نیز یک گوسفند کافی است.
 آیا احرام عمره تمتع از شهر جده جایز است؟, چون محاذات شهر جده با هیچ یک از میقاتها مسلم نیست، برای احرام باید به میقات یا به محاذات میقات رفت و اگر هیچ کدام امکان ندارد، احتیاطا با نذر محرم می‌شود و سپس بنابر احتیاط در ابتدای حرم تجدید احرام می‌کند.
 بعد از اعمال عمره تمتع، کارکنان کاروان حج برای تعیین چادر و بردن آذوقه حجاج چند دفعه بدون احرام حج تمتع به عرفات و منی رفت و آمد می‌کنند، حکمشان را بیان فرمایید؟, جایز است و چنانچه عسر و حرج نباشد محرم به احرام حج شوند. 
 طبق فتوای مراجعی که فرموده‌اند احتیاطا زنان هم مثل مردان محرم شوند، آیا زن بعد از پوشیدن حوله‌های احرام می‌تواند حوله‌ها را کنار بگذارد و با لباس معمولی خودش اعمال حج را انجام دهد؟, زنان می‌توانند در همان لباسهای معمولی محرم شوند و پوشیدن حوله‌های احرام لازم نیست.
 حجاجی که فعلا از ایران برای عمره مفرده می‌روند با ماشین مسقف می‌روند و در بین راه برای نماز و غذا چند مرتبه سوار و پیاده می‌شوند، آیا یک کفاره کافی است یا برای هر دفعه که پیاده و سوار می‌شوند کفاره لازم است؟, برای تمام مدت احرام عمره یا تمام مدت احرام حج یک کفاره کافی است.
 حجاجی که اول شب در مسجد شجره یا جحفه محرم شده و شبانه واردمکه می‌شوند، آیا می‌توانند با ماشین سرپوشیده مشرف شوند؟, جایز است و کفاره ندارد مگر در شبهای سرد و بارانی که باید یک گوسفند کفاره بدهند.
 آیا استفاده از دست و پای مصنوعی که با چرمهای دوخته شده به بدن می‌بندند، در حال احرام کفاره دارد؟, اشکالی ندارد و کفاره هم ندارد.
 در مناسک حضرتعالی، قطع شجر حرم، جزء محرمات احرام ذکر نشده است، آیا این مسأله از محرمات احرام نیست؟, این مسأله از محرمات احرام نیست بلکه بر همه کس قطع درخت حرم، حرام است.
 آیا بلند گفتن تلبیه توسط بانوان به گونه‌ای که مرد نامحرم بشنود جایز است؟, اشکالی ندارد.
 آیا پوشاندن قسمتی از صورت برای زن نیز حکم تمام آن را دارد؟, پوشیدن بعض صورت به طوری که به آن نقاب و برقع نگویند جایز است.
 آیا احرام در کفش دوخته شده که پشت پا را نگیرد جایز است؟, آری جایز است، ولی بهتر است مردان در حال احرام چنین کفشی نپوشند.
 اگر بچه‌های کوچک در حال طواف یا سعی به خواب روند یا در حال طواف نوزاد در قنداقه خود بول کند چه حکمی دارد؟, در هر دو صورت صحیح است ان شاء الله.
 در موسم حج کارکنان مسجد الحرام، اشخاص پیر و مریض را با سریر روی سرشان طواف می‌دهند و نوعا در بیرون دایره طواف کنندگان حرکت می‌کنند آیا حج اینها صحیح است؟, طواف آنها اشکالی ندارد زیرا در طواف رعایت محدوده معروف واجب نیست بلکه احتیاط مستحب است و اتصال به صفوف شرط نمی‌باشد.
کسی که ختنه او به طور ناقص انجام شده و با این حال حج به جا آورده تکلیف او چیست؟, چنانچه ختنه به طور ناقص انجام شده، احتیاط واجب آن است که بعداز ختنه صحیح، طوافها و نماز طوافها را اعاده کند و احتیاط آن است که سعی را هم به دنبال طواف عمره و طواف حج اعاده کند و اگر قادر به رفتن مکه نیست نایب بگیرد. نایب باید تمام طواف را انجام دهد.
 نسبت به اینکه زن می‌تواند طواف را مقدم بدارد آیا صرف شک در وقوع طواف در ایام حیض کفایت می‌کند یا اینکه باید احتمال قوی بدهد که عادت می‌شود؟, خوف حاصل از مجرد احتمال عقلایی کفایت می‌کند.
 تکلیف زن مضطربه در طواف چیست؟, باید به دستور زن مضطربه در نماز عمل کند و آن چنین است: مضطربه یعنی زنی که چند ماه خون دیده ولی عادت معینی پیدا نکرده است- و اگر ده روز یا کمتر خون ببیند همه‌اش حیض است و اگر بیشتر از ده روز ببیند چنانچه بعضی نشانه حیض داشته باشد و از سه روز کمتر و از ده روز بیشتر نباشد حیض محسوب می‌شود و اگر همه‌اش یک جور باشد مطابق عادت خویشاوندان خود عمل می‌کند (اگر عادت همه یا اکثریت قاطع آنها یکسان باشد) و هرگاه عادت آنها مختلف باشد احتیاط آن است که عادت خود را هفت روز قرار دهد.
 شخصی با علم به حرمت تماس با بدن زن در حین طواف از روی شهوت با بدن زنی تماس حاصل می‌نماید از این تماس متلذذ می‌گردد، آیا طواف او اشکال پیدا می‌کند؟ تکلیف او چیست؟ آیا طواف مستحبی با واجب فرق دارد؟, مضر به طواف نیست و اگر از روی لباس لمس کرده است کفاره نداردولی مسلما گناه کرده است.
 حکم کسی که طوافش قطع شده یا طوافش را برای نماز واجب قطع کرده است؛ در دو صورت تجاوز از نصف طواف و قبل از تجاوز چیست؟, جایز بلکه مستحب است که طواف را برای نماز واجب در وقت فضیلت آن یا برای درک نماز جماعت قطع کند و بعد از اتمام نماز، طواف را تمام کند و بقیه دورهای آن را انجام دهد و تجاوز از نصف معتبر نیست.
 شخصی بعد از اتمام اعمال حج تمتع، متوجه شده که یک غسل مس میت بر او واجب بوده و غسل واجب دیگری هم انجام نداده است، آیا حجش صحیح است؟, حج او صحیح است ولی احتیاط واجب آن است که طوافها (و سعی و تقصیر) را اعاده کند و اگر قادر نیست نایب بگیرد.
 شخصی در عمره مفرده یا عمره تمتع بعد از تقصیر از احرام خارج شده است و بعد از چند روز قبل از احرام دوم متوجه شده در طواف و نمازش طهارت نداشته، آیا باید دوباره لباس احرام بپوشد یا اعاده طواف و نماز آن با لباس معمولی جایز است؟, واجب نیست لباس احرام بپوشد و احتیاط آن است که سعیو تقصیر را نیز اعاده کند.
 آیا برای کسی که نیت احرام حج کرده و نیت او محقق شده است، جایز است که طواف مستحبی انجام دهد؟, احتیاط آن است که طواف مستحبی را ترک کند اما اگر انجام داد ضرری برای حج او ندارد.
 آیا مطاف حتما باید در حد بیت و مقام ابراهیم باشد یا در حال غیر اضطرار هم می‌توان در خارج حد، طواف نمود؟, مطلقا جایز است.
 با توجه به اینکه همراه خود کیسه مخصوص بول دارم و چون با حرکت بدن بول خارج می‌گردد برای طواف و نماز طواف چه کنم؟, یک وضو برای طواف و یک وضو برای نماز کافی است
 نسبت به اعمالی که زن در حال تقدیم طواف انجام می‌دهد آیا فقط طواف مقدم می‌شود یا طواف و سعی هر دو مقدم می‌شوند؟, همه اعمال مکه مقدم می‌شود، یعنی طواف زیارت و نماز طواف زیارت و سعی و طواف نساء و نماز طواف نساء را قبلا انجام می‌دهد.
 در مسأله نیابت در نماز طواف آیا فرقی بین کسی که می‌تواند قرائتش را به تدریج تصحیح کند بین کسی که اصلا قدرت بر تصحیح ندارد هست؟, اگر قادر بر تصحیح به تدریج هست بر او واجب است به تدریج تصحیح کند و الا جایز است به همان مقدار که قدرت دارد نماز را بخواند و لازم نیست که نایب بگیرد و یا آن را با جماعت به جا آورد.
 مختون بودن انسان در طواف شرط است بنابراین اگر انسانی را ختنه کرده باشند به طوری که ختنه اشناقص است به این معنا که حشفه‌اش کاملا در نیامده و مقدار کمی در آمده است و در حال نعوظ کاملا در می‌آید، آیا این شخص مختون محسوب و طوافش صحیح خواهد بود؟ اگر مختون محسوب نشود و ختنه نمودن بر آن شخص بار دیگر برای طواف لازم باشد و آن شخص به علت سن زیاد از ختنه نمودن خجالت بکشد، نسبت به طوافش چه وظیفه‌ای دارد؟, احتیاط واجب آن است که طواف و نماز آن را بعد از ختنه کردن اعاده کند و همچنین سعی را، و در اینگونه مسائل خجالت کشیدن معنا ندارد، می‌تواند به طور پنهانی نزد طبیب آگاهی برود و ختنه کند، ولی طلاق دادن در این حال اشکالی ندارد.
 زن و شوهری به مکه رفتند و مناسک حج را بجا آوردند، لکن چون زن شوهرش را نمی‌خواست طواف نساء و نماز آن را بجا نیاورد و شوهر هم این طواف و نماز را ترک کرده و به وطن خود برگشته‌اند اکنون وظیفه آن زن از نظر محرمیت و بودنش در خانه شوهر چیست؟, این زن و شوهر به همدیگر نامحرم هستند تا زمانی که برگردند و طواف نساء و نماز آن را بجا آورند و اگر نمی‌توانند لازم است برای طواف نایب بگیرند یعنی از کسانی که به مکه می‌روند خواهش کنند که به نیابت آنها طواف نساء و نماز آن را بجا آورند.
 اگر کسی طواف نساء را در حج بجا نیاورد زن بر او حرام می‌شود، آیا مقصود فقط مقاربت است و یا سایر استمتاعات نیز حرام خواهد بود و اگراولادی به وجود آید حلال زاده است یا نه، ارث می‌برد یا نمی‌برد؟, سایر استمتاعات نیز حرام است و اگر این مسأله را عمدا هم ترک کند و فرزندی به وجود آید حلال زاده است و از او ارث می‌برد.
 کسی که طواف نساء را انجام نداده و در این حال عقد ازدواج بسته است، آیا عقد او صحیح است؟, عقد او باطل است و چنانچه علم به حکم داشته باشد آن زن برای او حرام ابدی است.
 در اثر کثرت ازدحام، مقام حضرت ابراهیم (علیه السلام) در موسم حج وسط طواف کنندگان قرار می‌گیرد، اگر کسی آنجا نماز طواف واجب بخواند مشکل و دیگران اعتراض می‌کنند، آیا تا آخر مسجد الحرام پشت مقام ابراهیم می‌تواند نماز بخواند؟, مانعی ندارد عقب‌تر نماز بخواند و اگر مزاحم طواف کنندگان است نماز خواندن وسط آنها خالی از اشکال نیست.
 اگر زن تکبیرة الاحرام یا قرائت را در نماز طواف بلند بگوید به طوری که نامحرم بشنود جایز است یا خیر؟ و بر فرض عدم جواز آیا اعاده لازم است؟, اشکالی ندارد.
 در مقام ابراهیم (علیه السلام) به واسطه ازدحام ممکن نمی‌شود که در موقع نماز طواف مردها و زنها طوری بایستند که محاذی هم نباشند، یا زن جلوتر از مرد مشغول نماز نباشد، آیا در این صورت نماز آنها صحیح است؟, اشکالی ندارد.
 شخصی در سعی صفا و مروه بعد از چند روز، قبل از احرام دوم متوجه شده سعی را از مروه شروع و در صفا ختم کرده، آیا اعاده سعی لازم است؟, چنانچه به خاطرندانستن مسأله باشد، باید سعی را از نو بجا آورد و اگر از روی سهو و فراموشی باشد، بعید نیست که بجا آوردن یک دور از صفا به مروه کافی باشد ولی احتیاط آن است که هفت دور به قصد ما فی الذمه بجا آورد.
 شخصی در سعی صفا و مروه، در صفا متوجه شد دور هشتم است، وظیفه او چیست؟ آیا غیر از این سعی صفا و مروه، سعی صفا و مروه مستحبی نیز داریم؟, باید به زیادی اعتنا نکند و سعی او صحیح است و سعی صفا و مروه مستحب نداریم.
 در اثر تعمیرات فعلی آخر کوه صفا و مروه معلوم نیست، کارکنان مسجد الحرام با گرفتن حق الزحمه از حجاج پیر و مریض آنها را با چرخ سعی می‌دهند و زودتر از دور حجاج، با چرخ دور می‌زنند، تکلیف آنها چیست؟, قسمت سربالایی مفروش جزء کوه است و مسیری را که چرخها طیمی کنند قطعا روی کوه صفا و مروه است و هیچ اشکالی ندارد.
 حکم شک در تعداد دورهای سعی چیست، آیا بنا را بر کمتر بگذارد یا بیشتر؟, اگر شک کند که این دور هفتم است یا بیشتر به شکش اعتنا نکند. بله اگر قبل از رسیدن به مروه شک کند که دور هفتم است یا کمتر، ظاهرا سعی او باطل است و همچنین اگر شک او به کمتر از هفت دور تعلق بگیرد مثل این که بین یک دور و سه دور یا دو و چهار و غیر اینها شک بکند.
 وظیفه کسی که سعی را از مروه آغاز کرده است چیست؟,در صورتی که شوط اول را اسقاط کند سپس بقیه را تکمیل کند تا اینکه دور هفتم به مروه خاتمه پیدا کند بعید نیست که سعی او صحیح باشد.
 شخصی بعد از احرام حج در عرفات یقین کرده در عمره تقصیر نکرده است، چه کند؟, هرگاه تقصیر را فراموش کند و به سراغ اعمال حج برود (یعنی احرام ببندد و به عرفات برود) عمره و حج او صحیح است و چیزی بر او نیست ولی بهتر آن است که یک گوسفند به عنوان کفاره ذبح کند.
 آیا احرام بستن در حج تمتع باید در مکه قدیم باشد یا در هر کجای مکه باشد اشکالی ندارد؟, فرق نمی‌کند.
 آیا از محلات جدید الإحداث مکه مثل محلات قدیم، بستن احرام حج جایز است؟, مانعی ندارد ولی احتیاط واجب این است که از مناطقی که بعد از مسجد تنعیم در بیرون حرم واقع شده، احرام نبندد.
 رمی جمرات در طبقه فوقانی چه حکمی دارد؟, هنگام ازدحام جایز است.
 آیا در رمی جمرات می‌توان به نیابت از افرادی که سالم هستند عمل رمی را انجام داد؟, جایز نیست.
 آیا خانمها برای اینکه بدنشان با نامحرم برخورد نکند می‌توانند در رمی جمرات مردان را نایب کنند؟, خود زن باید رمی کند.
 برای امثال من رمی جمرات در روز مقدور نیست، آیا در شب می‌توانیم رمی جمرات کنیم و در صورت مثبت بودن، آیا همراهان من هم می‌توانند در شب رمی جمرات کنند؟, می‌توانید در شب رمی کنید اما همراهان اگر توانایی دارند در روز رمی کنند.
 آیا رمی به غیر از دست مثل رمی با دهان و پا و یا سنگ قلاب و مانند اینها جایز است؟, با غیر دست کفایت نمی‌کند
 آیا حاجی می‌تواند به جای قربانی کردن، در صورت نابود شدن گوشت آن توسط بولدوزر در قربانگاه، پول آن را برای اماکن خیریه در نظر گیرد؟, باید در محل دیگری مانند شهر خودش در ذی الحجه قربانی کند و صرف پول آن در جای دیگر کافی نیست.
 در چه صورتی حاجی موظف است در وطنش قربانی کند؟, در شرایط فعلی قربانی سه حالت دارد: الف) در صورتی که بتواند در آنجا قربانی کند و در آنجا قربانی را به مصرف برساند این مقدم بر هر چیز است. ب) در صورتی که آنجا قابل مصرف نباشد اما مسلمین بتوانند آن را بسته بندی کرده به خارج منی و بلد دیگر بفرستند تا مصرف نیازمندان شود. در صورت عدم امکان روش اول، روش دوم واجب است. ج) اینکه هیچ کدام از آن دو صورت ممکن نباشد و قربانی ضایع می‌شود و از بین می‌رود پول آن را کنار بگذارند و در ماه ذی الحجه هنگام بازگشت قربانی کرده و در مصارف آن مصرف کنند هیچ اشکالی برای حج آنها نخواهد داشت و اگر نمی‌توانند پول قربانی را کنار بگذارند بر ذمه بگیرند.
 محل توزیع گوشت در مکه مکرمه حدود یک کیلومتر بعد از مسجد تنعیم قرار دارد با توجه به اینکه عوامل خدماتی مجبورند برای گرفتن سهمیه کاروان به آن محل تردد کنند، آیا به عمره تمتع یا حج واجب آنها اشکالی وارد می‌شود؟ حکم مسأله در خصوص کسانی که حج مستحبی یا نیابتی بجا می‌آورند چگونه است؟, بعد از انجام عمره تمتع می‌تواند به اینگونه مناطق رفت و آمد کند و در عمره مفرده هرگاه قبل از گذشتن ماهی که در آن عمره انجام داده است خارجشود و بازگردد تکرار عمره لازم نیست اما اگر در ماه بعد برگردد باید از همان مسجد تنعیم محرم شود و عمره بجای آورد.
 در منی فقیر نیست به مجرد ذبح قربانی مأمورین گوشت قربانی را از بین می‌برند یا تلف می‌شود آیا لازم است قبل از سفر از یک نفر فقیر وکالت بگیریم وبعد از ذبح از سهم او مثل سهم خودمان اعراض کنیم یا لازم نیست؟, در این صورت قربانی کردن در آنجا، چه با اخذ وکالت و چه بدون وکالت، اشکال دارد و باید به روشی که در مسائل قبل گفته شد عمل شود.
 دولت سعودی چندین محل ذبح، در خارجاز منی تعیین کرده، وظیفه حجاج را بیان فرمایید؟, غالب قربانگاههای امروز خارج منی است ولی ذبح در آنها در شرایط فعلی اشکالی ندارد.
 اگر کسی به قصد ما فی الذمه در ماه ذی الحجه در وطن خود قربانی کند آیا پوست و روده آن باید تماما به فقیر داده شود یا ممکن است یک سوم آن به فقیر داده شود و دو سوم دیگر به عنوان سهم دوستان و خودش صرف شود و اگر خلاف عمل شده باشد آیا قیمت روز کشتن گوسفند را بدهکار است یا موقع ادای دین؟, می‌تواند آن را به عنوان سهم خود صرف کند یا به دوستان یا فقرا بدهد ولی دادن به قصاب به عنوان عوض کاری که انجام داده مشکل است و احتیاط مستحب آن است که اگر خودش از آن استفاده کرد قیمت آن را صدقه بدهد و ملاک قیمت همان روز ذبح است.
 افراد پیر و دارای عذر را بعد از نیمه شب دوازدهم از منی به جمراتآورده، اعمال فردا را انجام می‌دهند و سپس به مکه برده شده و اعمال بعدی را همان شب انجام می‌دهند و غیر دارای عذر نیز چنین کرده‌اند جز انجام رمی جمرات که فردا برای انجام آن بازگشته‌اند، آیا اعمال آنها درست است؟, انجام دادن اعمال مکه (طوافین و سعی) برای غیر دارای عذر در شب دوازدهم بلکه در شب یازدهم بعد از نیمه شب نیز جایز است.
 آیا حجاج می‌توانند شب دوازدهم، بعد از نیمه شب شرعی به مکه بیایند و عصر روز دوازدهم فقط برای رمی جمرات بهمنی برگردند و عمل خویش را انجام دهند؟, برای بیتوته در منی کافی است نیمه اول یا نیمه دوم شب را بمانند.
 آیا زنها می‌توانند شب دوازدهم رمی جمرات نمایند و همان شب به مکه بروند و دیگر به منی برنگردند یا باید مانند مردان تا ظهر در منی بمانند؟, باید مانند مردان تا ظهر در منی بمانند مگر اینکه از ماندن معذور باشند.
 شب عید کارکنان کاروانها بعد از نصف شب با خانمها به منی می‌روند و دوباره به مشعر بازنمی گردند، آیا کفاره دارد و حجشان صحیح است؟, چنانچه برای راهنمایی و اداره وضع آنها لازم است با آنها بروند مانعی ندارد و کفاره هم لازم نیست.
 در اثر کثرت حجاج چادرهای بعضی از حجاج را خارج از منی نصب می‌کنند تکلیف چیست؟, در مقام ضرورت اشکال ندارد و در غیر این صورت جایز نیست.
 در شب عید بعد از نیمه شب زنان را به منی می‌برند، آیا مردی که با زنش در آن گروه است می‌تواند با زنش به منی برود؟, اگر ضرورتی داشته باشد که همراه همسرش باشد جایز است و الا جایز نیست.
 کسی که نیمه اول شب را در خارج از منی بیتوته کرده است، آیا جایز است که به مسجد الحرام برود و نیمه دوم شب را آنجا بیتوته کند بدون اینکه به منی جهت بیتوته برگردد؟, احتیاط واجب آن است که برای بیتوته نیمه دوم شب به منی برگردد.
 آیا تلاوت قرآن یا دعا و یا نماز در مسجد الحرام یا نگاه کردن به کعبه از عباداتمحسوب می‌شود که حاجی هنگام بیتوته در مسجد الحرام باید انجام دهد یا این که حتما در هنگام بیتوته باید طواف کند؟, همه موارد ذکر شده عبادت محسوب می‌شود و کفایت می‌کند.
 وظیفه کسی که به خاطر بیماری و مانند آن قادر به انجام اعمال منی یا طواف و سعی و اعمال مکه نیست چه می‌باشد؟, این شخص در حکم محصور است ولی اگر می‌تواند نایب بگیرد این کار از اعاده حج کفایت می‌کند و لازم نیست در سال آینده حج را مجددا بجاآورد.
 حکم کسی که حجش را فاسد کرده سپس مصدود و یا محصور شده است چیست؟, واجب است که اعمال مصدود و محصور را انجام دهد و سپس در سال آینده حج بجا آورد.
 وظیفه کسی که محصور شده و قربانی خود را به منی فرستاده، سپس مرض او خفیف شده است چیست؟, بر او واجب است که ملحق به بقیه حجاج شود و تمام اعمال را انجام دهد و هدی خود را قربانی کند. در این صورت حج او صحیح است.
 کسی که همراه خود قربانی آورده و سپس محصور یا مصدود شده است، آیا قربانی کردن همین هدی که همراه دارد کفایت می‌کند یا علاوه بر این، قربانی دیگر نیز بر او واجب است؟, قربانی دیگری بر او واجب نیست.
 اگر مانع دیگری غیر از حصر و صد- مثل اینکه پایش بشکند یا وسیله نقلیه‌اش خراب شود یا راه را گم کند- پیش آید، آیا احکام محصور و مصدود را دارد؟, نسبت به کسی که پای او شکسته استاحکام محصور و نسبت به موانع دیگر مثل خراب شدن وسیله نقلیه یا مانع دیگر احکام مصدود جاری می‌شود.
 کسی که دعای شرط را که قبل از نیت احرام مستحب است بخواند در صورتی که محصور یا مصدود شود احکام مصدود و محصور بر او جاری می‌شود یا اینکه به مجرد صد و حصر و بدون هدی از احرام خارج می‌شود؟, احوط، بلکه اقوی این است که قربانی بر او واجب است.
 اگر بعضی از وراث بدون پرداختن سهم وراث دیگر (یعنی با تصاحب کل ارث) به حج بروند حکم حجشان چگونه است و صله رحم با آنها چه حکمی دارد؟, هرگاه سهم ارث بعضی از وراث پرداخته نشود و به صورت مشاع در اموال بقیه بماند تصرف در آن حرام است و اگر با همان پول حج بروند و لباس احرام و قربانی را از آن تهیه کنند حج آنها نیز اشکال دارد و تا سهم ارث بقیه را نپردازند آن مال حکم مال غصبی را دارد و اگر صله رحم با این اشخاص سببجرأت و جسارت آنها بر حرام شود جایز نیست و اگر ترک صله رحم باعث نهی از منکر شود واجب است و اگر صله رحم و ترک آن تأثیری در نهی از منکر نداشته باشد نباید صله رحم را ترک نمود.
 در موسم حج مردم به امام جماعت اهل سنت اقتدا می‌کنند، آیا در وسعت وقت اعاده لازم است؟, نماز آنها صحیح است و اعاده لازم نیست.
 آیا مسافر در محلات قدیم و جدید الإحداث مکه و مدینه مثل مسجدالنبی و مسجد الحرام بین قصر و تمام مخیر است و یا باید قصر بخواند؟, مسافران مخیرند در مکه و مدینه نماز خود را در مسجد الحرام و مسجد النبی بلکه در تمام شهر مکه و مدینه تمام یا قصر بخوانند و نماز تمام افضل است و فرقی میان مکه و مدینه قدیم و امروز نیست.
 حجاجی که در مکه قصد اقامه کرده‌اند آیا در عرفات و مشعر و منی هم می‌توانند نمازشان را تمام بخوانند؟, در شرایط فعلی که فاصله مکه از عرفات به مقدار مسافت شرعیه نیست نمازشان تمام است.
 بعضی از اشخاص که از اول عمرشان حساب و کتابی نسبت به خمس محمد و آل محمد (علیهم السلام) ندارند و با همین وضع به حج تمتع و عمره مفرده می‌روند، حج اینها چه حکمی دارد؟, در صورتی که پول قربانی و احرام آنها از آن نباشد صحیح است و الا اشکال دارد و در هر حال گناه کرده است.
 شخصی مستطیع نبوده ولی چند سال قبل در مرض موتش چند نفر او را مجبور می‌کنند در وصیت به پرداخت پنج هزار پول افغانی به عنوان حج میقاتی، آیا این وصیت صحیح است و اگر صحیح است از آنجا که آن مبلغ برایحج میقاتی کافی نیست تکلیف چیست؟, اگر واقعا وصیت از روی اجبار بوده، نافذ نیست و اگر بعد از اصرار افراد او راضی به وصیت شده و وجه مزبور برای حج میقاتی کفایت نکند، باید آن وجه را در کارهای خیر مصرف کنند.
 آیا خریدوفروش فیش حج جایز است؟, هرگاه خودش مستطیعنباشد یا حج واجب را انجام داده است و این کار مخالف مقررات حکومت اسلامی نباشد مانعی ندارد.
 سال گذشته یکی از دوستان در مراسم حج دو قطعه سنگ از کوه حرا به من هدیه کرد و بنده هم سنگها را در محل مناسبی قرار دادم و هر چند روز یک بار به عنوان تبرک آن سنگها را می‌بوسم و زیارت می‌کنم، آیا این عمل بنده کفر و شرک نمی‌باشد؟, این کار ذاتا حرام نیست اما تکرار آن ممکن است منشأ برداشتهای سوء یا بدعت شود، بنابراین از این کار خودداری کنید.
 چندین سال قبل شوهرم برای حج مرا نام نویسی کرد و هم اکنون که نوبتم رسیده، شوهرم فوت کرده است، نمی‌دانم آیا خمس مبلغ ثبت نامی را داده یا نه، تکلیف چیست؟, اگر شک دارید، بگویید ان شاء الله داده است.
 زنی که اعمال عمره تمتع خود را به جهت عادت شدن انجام نداده است صبح روز نهم در عرفات پاک می‌شود ولی آمدن به مکه جهت انجام اعمال عمره تمتع به دلیل ازدحام در مسیر و یا نداشتن همراه امکان ندارد، وظیفه‌اش چیست؟, حج او تبدیل به افراد شده است و باید ادامه دهد و بعد از اتمام حج، عمره مفرده بجا آورد.
 خانمی که وظیفه‌اش حج افراد است، عمره مفرده را تا چه وقتی بدون عذر می‌تواند تأخیر بیندازد؟, احتیاط واجب آن است که بلافاصله بعد از حج بجا آورد و اگر ناچار به تأخیر شد، قبل از پایان ذی الحجه بجا آورد.
 وظیفه زنی که در عمره در حال احرام یاقبل از احرام یا بعد از آن حائض شده است، چیست؟, احرام این زن در هر حال صحیح است، لکن صبر می‌کند تا پاک شود سپس طواف و نماز طواف را بجا می‌آورد و بعد بقیه اعمال عمره را انجام می‌دهد.
 آیا حجاج کفارات عمره و حج تمتع را می‌توانند بعد از مراجعت در شهرهای خودشان پرداخت نمایند؟, مانعی ندارد ولی تمام آن را به نیازمندان بدهند.
 وظیفه ما در مراسم حج زمانی که قاضی اهل سنت حکم به رؤیت هلال می‌کند چیست در صورتی که در نظر شیعه یا رؤیت هلال مشکوک است یا اینکه خلاف آن ثابت است؟, باید با سایر مسلمانان هماهنگی کنید و حج شما صحیح است.
 آیا عهده دار شدن منصب قضا برای غیر مجتهد در صورت فقدان مجتهد جامع الشرایط در آن محل جایز است؟, در صورتی که مجتهد جامع الشرایط در آن شهر نباشد باید از اهل علم که به مسائل قضایی و حقوقی آشنا هستند- و لو از راه تقلید- استفاده شود.
 آیا قاضی می‌تواند حکم قاضی دیگر را باطل کند؟ و در صورت عدم جواز، چه راه حلی برای نقض حکم یک قاضی توسط دیوان عالی کشور وجود دارد؟, تنها راهی که از طریق عناوین اولیه می‌توان برای تجدید نظر در پرونده‌ها پیدا کرد این است که به قضات مرحله اول در مسائل مهمه (مانند دما و اموال مهمه و …) دستور داده شود که در مرحله اول انشای حکم نکنند بلکه نظر مشورتی خود را ثبت نمایند یا به تعبیر دیگر انشای حکم در اینگونهمسائل از حوزه اجازه قضای آنها خارج است و به این ترتیب راه برای تجدید نظر بازخواهد بود و حاکم دوم می‌تواند تمام کارهای قضایی را روی پرونده انجام دهد، در ضمن از نظر مشورتی قاضی اول نیز استفاده کند. البته این در صورتی است که ارباب دعوا تقاضای تجدید نظر بکنند و اگر تقاضای تجدید نظر نکنند قاضی اول می‌تواند انشای حکم کند (یعنی در این صورت مجاز به انشای حکم است).
 احکامی که قضات محترم جمهوری اسلامی بر اساس علم صادر می‌کنند آیا در آثار و احکام چون آرای صادره بر اساس اقرار است یا ملحق به آرایصادره بر اساس بینه است و یا راه سومی است که ملحق به هیچ کدام نخواهد بود؟, در هر موردی باید تابع دلیل آن مورد بود مثلا در مسأله فرار از حفیره ادله شامل علم قاضی نمی‌شود و حد ساقط نمی‌گردد.
 در شرایط کنونی جمهوری اسلامی که اکثر قضات محترم مأذون و منصوب هستند و حتی با اجتهاد مطلق هم باید نصب شوند و طبعا احکام برخی از قضات استحکام لازم را نداشته یا ضعفهایی خواهد داشت، اگر تمام احکام قابل تجدید نظر باشد اطاله دادرسی چند برابر شده و حقوق مردم ضایع می‌شود و اگر منحصر به همان سه مورد معروف باشد- که تجربه نشان داده در طول بیش از یک دهه حکومت اسلامی حتی موارد انگشت شمار هم از آن موارد سه گانه رخ نداده و بقیه قطعی باشد، بیشتر حقوق ضایع می‌شود بخصوص در دما و اموال مثل (احکام اعدام و مصادره اموال). به نظر می‌رسد قابل تجدیدنظر دانستن احکام این قضات در بخشی از احکام با محدود کردن حوزه اجازه و نصب، بلااشکال باشد. مقصود از تجدید نظر یعنی پس از حکم کردن قاضی، مجددا قاضی دیگری پرونده را به شکل ماهوی بررسی کند اگر به همان نظر رسید تأیید وگرنه نقض کند و خود حکم کند؟, در اینگونه موارد می‌توانند مطابق آنچه در جواب 
 هرگاه کسی دیگری را بکشد و بعدا مدعی شود که او را به این علت کشتم که سب خدا و پیامبر یا ائمه (علیهم السلام) کرده بود، آیا این ادعا بدون دلیل و بینه پذیرفته می‌شود؟, نافذ و معتبر نیست و اگر اثبات نکند محکوم به قصاص خواهد شد.
 با توجه به مطالبی که در ذیل می‌آید آیا قاضی در زمان فعلی می‌تواند به اسناد رسمی اعتماد نموده و آنها را مستند حکم خود قرار دهد: الف) اوضاع و احوال و اماراتی وجود دارد که عرفا باعث اعتماد به تنظیمکنندگان این اسناد و نیز باعث اعتماد به اسناد رسمی می‌شود مانند وجود مجازاتهای حقوقی و کیفری برای سردفتران متخلف، وجود بازرسان دائمی که دفاتر اسناد رسمی را بازرسی می‌نمایند و از طرفی سردفتران برای اعتماد نمودن مراجعین به آنها دقت زیادی در کار خود به خرج می‌دهند. ب) قسمت اعظم روابط حقوقی و اقتصادی مردم و مسائل قضایی بر مبنای اسناد رسمی قرار گرفته به طوری که بدون وجود این اسناد (مانند شناسنامه، سند ازدواج، اسناد مالکیت زمین، خانه، اتومبیل و امثال آن) این قسم از نظام معیشتی جامعه مختل می‌گردد., امضای کتبی، حکم انشای لفظیرا دارد؛ بنابراین اسناد معتبر فعلی حجت است و ما در آخر جلد دوم تعلیقه عروة الوثقی دلایل کافی برای این مسأله نوشته‌ایم.
 نظر خودتان را در مورد مرور زمان حقوقی (گذشت مدتی که پس از آن دعوا دیگر در محکمه شنیده نمی‌شود) و مرور زمان کیفری (گذشت مدتی که پس از آن دیگر مجرم مورد تعقیب قرار نمی‌گیرد یا اگر مورد تعقیب قرار گرفته دیگر تعقیب ادامه نمی‌یابد یا اگر حکم قطعی صادر شده دیگر حکم اجرا نمی‌شود) بیان فرمایید؟, ظاهرا در قوانین فقهی اسلام اصلی به نام مرور زمان نداریم، تنها چیزی که در اینجا وجود دارد این است که گاه مرور زمان دلیل قطعی یا حجت شرعی بر اعراض صاحب حق و ابرای او می‌شود و گاه ممکن است عناوین ثانویه مانع از رسیدگی به اینگونه جرایم یا حقوق گردد اما در غیر این دو صورت ظاهرامسأله‌ای به نام مرور زمان وجود ندارد.
 گاهی، مواردی از ارتباط نامشروع دختر و پسر گزارش می‌شود اما پس از تشکیل پرونده، طرفین منکر هرگونه رابطه‌ای هستند، یا به رابطه و تماس بدنی اعتراف می‌کنند لیکن نسبت به مقاربت منکر می‌باشند، در این صورت قاضی، دختر را جهت روشن شدن موضوع به پزشک قانونی می‌فرستد و دکتر وی را قبلا و دبرا مورد معاینه قرار می‌دهد. سؤال این است که: الف) آیا لازم است دختر به پزشک (مرد یا زن) جهت معاینه معرفی شود یا نه؟ چنانچه خانواده دختر ابراز نگرانی و درخواست معاینه نمایند چطور؟ ب) آیا نظر پزشک می‌تواند در حکم تأثیر نماید؟ چنانچه پزشک قانونی گزارش نماید کهجسم سختی با قبل یا دبر دختر برخورد کرده و صریحا مشخص نگردد چطور؟, الف) قاضی مأمور به فحص در اینگونه از مسائل نیست و معاینه کردن جایز نمی‌باشد مگر اینکه ضرورتی ایجاب کند. ب) نظر پزشک قانونی به تنهایی در فرض بالا کافی نیست.
 آیا دادن رشوه برای استخدام در یک مؤسسه در صورتی که بدون پرداخت آن استخدام امکان پذیر نباشد جایز است؟, چنانچه با دادن پول، باطلی را حق و حقی را باطل نکند و حق کسی یا نوبت کسی را ضایع نکند اشکال ندارد و رشوه محسوب نمی‌شود ولی برای گیرنده اگر انجام این کار جزء وظایفش باشد حرام است.
 در هنگام بازی، بچه غیر مکلفی جنایتی بر هم بازی خود وارد می‌کند (ضربتی به چشم وی می‌زند) اولیای طفل به معالجه وی پرداخته و به امید آن که بهبود پیدا می‌کند از اقامه دعوا شکایت خودداری می‌کنند. پس از چند سال و پس از بهبود مبادرت به شکایت می‌کنند. اینک که جانی مکلف و کبیر شده، چنانچهبینه‌ای نباشد و متهم منکر قضیه باشد چگونه باید فصل خصومت کرد؟, در فرض عدم بینه منکر قسم یاد می‌کند، احتیاط آن است که ولی او نیز قسم یاد کند.
 نظر مبارک را در خصوص قضات مأذون بیان فرمایید؟, آنها که مجتهد عادلند قضاوت آنها قطعی است و غیر مجتهد مسأله دان، در صورت عدم دسترسی به مجتهد جامع الشرایط نیز قضاوت او مقبول است.
 آیا متهم نمودن فردی بدون تفهیم اتهام و عدم احضار وی به دادگاه و عدم اجازه دفاع، و بازداشت با جرم نامعلوم به مدت ۵/۲ سال و نبودن مدرک اتهام در پرونده، می‌تواند شرعی و اسلامی باشد؟, لازم است طبق مقررات شرع گناه متهم به او تفهیم شود و اجازه دفاع را به او بدهند و سپس بر طبق موازین عدل اسلامی و طبق آنچه در احکام مقدس فقهی آمده است داوری شود.
 در دعوای بر میت که علاوه بر بینه، قسم هم لازم می‌باشد، آیا تنها اختصاص به دیون دارد و یا شامل هر ادعایی می‌شود مثل اینکه کسی بگوید که فلان زمین میت از من بوده یا فلان زمین یا فلان چشمه و فلان جوی آب را با هم شریک بودیم؟, این حکم اختصاص به دیون دارد.
 شخصی عازم سفر ایران بوده، فرد دیگری قبل از ورود به مرز از او می‌خواهد که در این سفر با هم باشند، در گمرک خسروی هنگام بازدید اسبابهای او معلوم شد مقدار زیادی اشیای ممنوع الورود همراه دارد که تمامی آنها را اداره گمرک مصادره کرد و شخص اول فقط تعدادی سمباده ایتالیایی همراه داشت و مأمور گمرک به گمان آن که سمباده‌ها هم راجع به شخص دوم است آن را هممصادره کرد و توسلات و التماسات شخص اول نتیجه‌ای نداد لاجرم شخص اول معادل قیمت سمباده‌ها را از شخص دوم که به او بدهکار بود از بابت قیمت سمباده‌ها تقاص کرد، آیا این کار اشکال دارد؟, اگر صاحب اموال قاچاق سبب شده است که اموال غیر قاچاق مربوط به شخص اول نیز از بین برود ضامن است و می‌توان تقاص کرد.
 شخصی فوت کرده و دارای چند وارث صغیر است، خواهر اینمیت ادعا می‌کند که فلان زمین میت ملک من است ولی ورثه میت سندی مبنی بر اینکه خواهر، آن زمین را به برادرش هبه کرده است ارائه می‌دهند ولی خواهر این هبه نامه را نمی‌پذیرد و حاضر به قسم خوردن شده است، آیا از جانب صغیر طرف مقابل را می‌توان قسم داد؟, آنها باید نزد حاکم شرع بروند و مدارک خود را ارائه دهند اگر قسم لازم بشود ولی صغیر می‌تواند برای دفاع از حق آنها قسم بخورد.
 آیا تعدد قضات با موازین اسلامی مطابقت دارد؟, در قاضی تحکیم، تعدد قضات ممکن است ولی در قاضی منصوب حکم نهایی به وسیله یک نفر صادر می‌شود ولی مانعی ندارد قاضی با قضات دیگر مشورت کند بلکه مستحب است.
 در صورتی که بین چند قاضی رسیدگی کننده به یک پرونده اختلاف حاصل شود، آیا رأی قاضی که اعلم است در اولویت می‌باشد؟, در یک پرونده باید یک قاضی دخالت کند هرچند می‌تواند با دیگران مشورت کند.
 اگر در بین چند قاضی که به یک پرونده رسیدگی می‌کنند یک نفر مجتهد باشد، آیا ایشان در انشای رأی با دیگران تفاوتی دارد؟, قاضی مجتهد مقدم است.
 آیا در فقه اسلامی نظام تعدد قاضی در محکمه وجود دارد و مورد تأیید قرار گرفته است؟ در صورت مثبت بودن شیوه دادرسی و صدور رأی به چه طریق است؟ رأی اکثریت ملاک است یا رأی مجتهد اعلم ملاک است؟, هرگاه قضات با هم اتفاق نظر داشته باشند مانعی ندارد ولی در صورت اختلاف نظر باید یک نفر در قضیه دخالت کرده و حکم صادر نماید. سؤال۵۱۰- علم قاضی که از اقاریر متهم و کیفیت اظهارات متخاصمین و محتویات پرونده و امارات و قراین موجود در آن حاصل می‌شود، آیا حجت شرعی است و قاضی می‌تواند استنادا به چنین علمی حکم حدود و قصاص و سایر حقوق شرعی را صادر نماید؟ هرگاه علم قاضی از مبادی حسیه یا قریب به حس حاصل شود حجت است.
 بین عمرو و زید درباره ملکی نزاع شده است و هرکدام مدعی است که آقای خالد آن ملک را به او داده است. هر دو شاهد دارند اما زید علاوه بر شاهد نوشته‌ای هم دارد ولی عمرو نوشته خود را گم کرده است و شاهدان عمرو می‌گویند که خالد چندین سال قبل از تاریخ نوشته زید، ملک را به عمرو داده و ما شاهد هستیم لطفا بفرمایید شهادت کدام یک از این دو مقدم است؟, اگر ملک در دست یکی از آن دو می‌باشد بینه و شاهد او مقدم است و اگر ملک در دست هر دو می‌باشد یا در دست هیچ کدام نیست باید تقسیم کنند.
 اگر به خاطر نزاع و اختلاف، کسی بر شاهدی جرح نماید مثلا بگوید که فلان شاهد با من نزاع داشته بنابراین علیه من شهادت می‌دهد، آیا این جرح نافذ است؟, اگر بتواند عدم وثاقت او را ثابت کند جرح او پذیرفته است وگرنه مجرد ادعا پذیرفته نیست.
 آیا جایز است ماهی‌های حرام را به کفار بفروشند و پول حاصل آن را مصرف کنند یا به حکومت اسلامی بدهند؟, فروختن به کسانی که آن را حلال می‌دانند جایز است و همچنینبیع میته و غذای نجس و بعضی از حیوانات غیر مأکول، ولی فروختن شراب و مانند آن جایز نیست.
 حکم موسیقی سنتی و غیر سنتی چیست؟, آهنگهایی که مناسب مجالس لهو و فساد است حرام است و غیر آن اشکالی ندارد.
 طبل زدن در مراسم عزاداری امام حسین (علیه السلام) چه حکمی دارد؟, تعظیم شعائر حسینی از افضل قربات است و از هر وسیله معقول می‌توان استفاده کرد، استفاده از طبل اگر با آهنگهای مناسب مجالس فساد نباشد اشکالی ندارد.
 استفاده از طبل و سنج در مراسم عزاداری و غیر آن چه حکمی دارد؟, استفاده از طبل و سنج در این مراسم آن چنان که معمول است و آهنگ لهوی در آن نیست اشکالی ندارد.
 بعضی از موسیقی‌های تلویزیون همان موسیقی غربی است که تنها آوازش برداشته شده است پخش و گوش دادن به آن چه صورت دارد؟, اگر در محیط ما نیز جزء موسیقی مناسب مجالس لهو و فساد حساب شود حرام است.
 بعضی از اهل خبره می‌گویند: برخی از موسیقی‌های رادیو و تلویزیون، موسیقی رقص است. خریدوفروش نوار آنها و استماع آن چه صورت دارد؟, در صورتی که این امر ثابت شود، جایز نیست.
 چه نوع موسیقی حرام است؟, موسیقی هایی که مناسب مجالس لهو و فساد است حرام می‌باشد و غیر آنها حلال است و تشخیص آن با مراجعه به عرف عام امکان پذیر است.
 آیا هر نوع موسیقی حرام است؟ حکم آن در موارد مشکوک چیست؟, کلیه صداها و آهنگهایی که مناسب مجالس لهو و فساد است حرام و غیرآن جایز است و در مصادیق مشکوک اصل برائت است و احتیاط مستحب اجتناب است.
 نی زدن اگر موجب فساد نباشد چه حکمی دارد؟, اگر از قبیل آهنگهایی باشد که مناسب مجالس لهو و فساد است حرام است.
 خواندن سرود توسط زنان به صورت دسته جمعی همراه با مردان اگر موجب مفسده نباشد چه حکمی دارد؟, خالی از اشکال نیست.
 بنابر قول بعضی از فقها غنا در مجالس عروسی استثنا شده است، نظر مبارک حضرت عالی چیست؟, فرقی میان مجالس عروسی و غیر عروسی (بنابر احتیاط) نیست.
 چه نوع آلات موسیقی حرام است، آیا آهنگهایی که همراه با رژه نظامی نواخته می‌شود حرام است؟, منظور آلاتی است که غالبا از آن برای حرام استفاده می‌شود، اما آهنگهای رژه نظامی حرام نیست.
 حکم شرعی وسایل موسیقی از قبیل سه تار و سنتور و … که در مجالس لهو و لعب مانند مجالس عروسی از آنها استفاده نمی‌شود چیست؟, ساختن و خریدوفروش هرگونه وسیله‌ای که غالبا برای حرام از آن استفاده می‌شود حرام است و اگر وسیله مشترک باشد جایز است.
 گوش دادن به آواز زن نامحرم برای مرد در صورتی که اشعار مذهبی بخواند و موجب مفسده هم نباشد چه حکمی دارد؟, اشکال دارد.
 اساسا چه ملاکی برای تشخیص غنای حرام از حلال وجود دارد؟ حکم شنیدن موسیقی و ترانه چیست؟ و آیا بین موسیقی نوین و سنتی یا بین موسیقی فرح انگیز و حزن انگیز از نظر شرعی تفاوتی وجود دارد؟, همان گونه که در مسائل سابق اشاره شد، موسیقیهای مناسب مجالس لهو و فساد حراماست و غیر آن حلال است و تفاوتی میان موسیقی سنتی و نوین و یا فرح انگیز و غیر آن نیست.
 دایره زدن در مجالس عروسی و غیر عروسی چه حکمی دارد؟, حکم دایره زدن حکم سایر آلات موسیقی است و فرقی میان مجالس عروسی و غیر آن نمی‌باشد (بنابر احتیاط واجب).
 آواز خواندن زن برای زنان و برای شوهرش چه به صورت غنا و چه بدون غنا چه حکمی دارد؟, برای شوهرش و برای سایر زنان بدون غنا و بدون آهنگهای مناسب لهو و فساد اشکال ندارد.
 قرآن خواندن زن در حضور مردان غریبه چه حکمی دارد و آیا می‌تواند بدون حالت غنا اشعاری را به صورت تک خوانی برای مردان بخواند؟, اگر با آهنگ بخواند اشکال دارد.
 زنان در کشمیر در مراسم ازدواج برای استقبال داماد و عروس در خیابانها و در جمع نامحرمان ترانه‌های محلی می‌خوانند، این عمل چه حکمی دارد و آیا شرکت در این مراسم شرعا اشکال دارد؟, خواندن این ترانه‌ها جایز نیست و شرکت در اینگونه مجالس اشکال دارد.
 آیا تلاوت قرآن به صورت سرود و همراه با آهنگ جایز است؟, جایز نیست.
 گوش دادن به موسیقی تند در نوارهای جدید که از طرف ارشاد تکثیر می‌شود چه حکمی دارد؟, همان گونه که گفته شد کلیه صداها و آهنگهایی که مناسب مجالس لهو و فساد است حرام و غیر آن حلال است و تشخیص آن با مراجعه به اهل عرف خواهد بود و فرقی میان نوارهایی که از طرف ارشاد پخش می‌شود و غیر آن نمی‌باشد.
 رقص زن درمجلس زنان چه حکمی دارد؟, رقص زن جز برای همسر خود جایز نیست.
 آیا رقص در مجالس عروسی جایز است؟, رقص منشأ فساد است و اشکال دارد خواه رقص زن برای زن یا مرد برای مرد و یا زنان برای مردان باشد ولی رقص زن برای همسرش اشکال ندارد.
 آیا نگاه کردن به رقص جایز است؟, نظر کردن به رقص حکم خود آن را دارد.
 آیا جایز است زن در میان زنان برقصد و اگر جایز نیست حکم نشستن زنان در تالارها و یا در چنین مجالسی چگونه است؟, همان گونه که گفته شد تنها رقص زن برای شوهرش جایز است و بقیه اشکال دارد و رقصیدن زن در بین زنها و یا مرد در بین مردها جایز نیست و در مجالس معصیت نباید شرکت کنید.
 دست زدن همراه با مداحی در مجالس شادی ائمه معصومین (علیهم السلام) و روزهای تولد آنها از نظر شرعی چه حکمی دارد؟, دست زدن اگر با امور حرام دیگری مقرون نباشد حرام نیست، ولی در مساجد و حسینیه‌ها از آن پرهیز کنید.
 در تهران و بعضی از شهرهای دیگر، برخی از گویندگان و مداحها در تولد ائمه اطهار (علیهم السلام) مردم را به کف زدن تشویق می‌نمایند. لطفا مرقوم فرمایید اصلا کف زدن جایز است؟, کف زدنهای معمولی حرام نیست ولی رعایت احترام مساجد و حسینیه‌ها لازم است.
 چه نوع بازیهایی قمار محسوب می‌شود؟ اخیرا در این مناطق بازیهایی به نام «رمینو» که مشکوک به نظر می‌رسد رواج یافته، آیا می‌توان بازی فوق را انجام داد؟, آنچه در میان مردم به عنوان قمار شناخته می‌شود حرام است و موارد مشکوک اشکالی ندارد به شرط اینکه پول یا چیز دیگری برد و باخت نکنند.
 آیا بازی با پاسور بدون برد و باخت جایز است؟, اگر پاسور در عرف عام از آلت قمار خارج شده و صرفا به عنوان یک سرگرمی استفاده می‌شود بازی با آن بدون برد و باخت مالی اشکال ندارد.
 مؤسسه هایی در کشور اتریش با عنوان بدون درد سر صاحب ۳۰۰۰۰ دلار شوید فرمهایی را به ترتیب زیر در اختیار متقاضیان قرار می‌دهند: الف) متقاضی مثلا زید فرم را از شخص نامبرده در ردیف پنجم به مبلغ ۳۰ دلار می‌خرد. ب) سپس ۳۰ دلار چک تضمینی به نام شخص ردیف اول و ۳۰ دلار چک تضمینی به نام مؤسسه به همراه فرم خریداری شدهکه در آن نام و مشخصات خود را درج نموده است برای آن مؤسسه می‌فرستد (یعنی در مجموع ۹۰ دلار می‌پردازد). ج) پس از مدتی چهار عدد فرم که در آن نام ردیف اول حذف گردیده و نامهای ردیف‌های پایین هر یک، به یک ردیف بالاتر ارتقا نموده به دست آقای زید می‌رسد البته به این ترتیب نام آقای زید در ردیف پنجم قرار می‌گیرد. د) آقای زید ۴ فرم واصل شده را به چهار نفر متقاضی جدید به قیمت هر فرم ۳۰ دلار می‌فروشد به این ترتیب علاوه بر ۹۰ دلار پرداختی ۳۰ دلار اضافه نیز دریافت می‌کند. ه-) افرادی که فرمهای آقای زید را خریده‌اند هرکدام به ترتیب سابق عمل نموده (به ترتیبی که در شماره ۲ توضیح داده شد) و هر یک ۴ فرم جدید دریافت می‌نمایند کم کم نام زید از ردیف پنجم به ردیفهای بالاتر ارتقا می‌یابد تا به ردیف اول می‌رسد و در اینجا هر متقاضی جدید موظف است ۳۰ دلار به حساب آقای زید واریز نماید که جمعا حدود ۳۰۰۰۰ دلار خواهد شد، بعد نام ایشان نیز از لیست خارج شده و ردیفهای بعد به ترتیب بالا می‌آیند. آیا شرکت در این مؤسسه جایز است؟, شرکت در این کار حرام و پول عاید از آن مباح نیست و در واقع این نوعی کلاه برداری مرموز برای تصاحب اموال دیگران است.
 آیا بازی با شطرنج در عصر حاضر اشکال دارد؟, اگر شطرنج در عرف عام از آلات قمار محسوب شود بازی با آن حرام است و اگر از حالت قمار خارج و جزء ورزشهای فکری در آمده باشداشکالی ندارد.
 نظر حضرت عالی در مورد بازی با آلات قمار همچون شطرنج و پاسور بدون برد و باخت چیست؟, در مورد بازی با آلات قمار بدون برد و باخت احتیاط واجب اجتناب است و اما در مورد شطرنج و پاسور همان گونه که در بالا ذکر شد چنانچه در عرف عام واقعا به عنوان ورزش یا سرگرمی شناخته شود جایز وگرنه حرام است.
 این جانب مدتی است که بعضی از تصاویر را بر روی چوب به صورت برجسته حک می‌کنم و از این طریق امرار معاش می‌نمایم چون شنیده بودم که ساخت مجسمه کامل دارای روح حرام می‌باشد نه بخشی از حجم بدن، آن هم بهصورت حک بر روی چوب، آیا امرار معاش این جانب از این راه شرعا جایز می‌باشد؟, این قبیل نقوش برجسته شرعا اشکالی ندارد ولی سعی کنید نقشهایی که موجب ترویج ادیان و مذاهب غیر اسلامی می‌شود و یا تصویرهایی که موجب فساد اخلاق است نبوده باشد.
 مجسمه سازی تمام تنه یا نیم تنه انسان یا حیوان چه حکمی دارد، نقاشی آنها چطور؟, مجسمه سازی اشکال دارد و نقاشی جایز است.
 خریدوفروش مجسمه هایی که از گچ یا مواد ساخته می‌شود و به عنوان اسباب بازی و یا برای نگهداری در منازل به کار می‌رود، چه حکمی دارد؟ مثل انواع عروسکها و سگها و گربه‌ها و مرغها که از گچ یا مواد ساخته می‌شود؟, هرگاه به صورت اسباب بازی باشد مانعی ندارد ولی بهتر آن است که از آنها برای تزیین استفاده نشود.
 با توجه به اینکه ساختن مجسمه‌های دارای روح مطابق اجماع فقها حراماست، چرا در کشور اسلامی ما مجسمه می‌سازند و در میادین شهرها نصب می‌کنند و پارکها را مزین به آن می‌کنند و بیت المال را صرف ساختن آن می‌نمایند، آیا حرمت به حال خود باقی است یا حکم ثانوی بر آن مترتب شده است؟, مجسمه سازی اشکال دارد و شایسته است از نگهداری این گونه مجسمه‌ها پرهیز شود.
 آیا حرمت نقاشی و مجسمه سازی به دلیل برداشت شرک آمیز از آنها و جنبه بت پرستی آن است؟ در این صورت امروز که این امور ذهنیت بت پرستی را در عموم مردم ایجاد نمی‌کند و به عنوان هنر شناخته شده و به کار گرفته می‌شود، پرداختن به آن چه حکمی دارد؟, مجسمه سازی و خریدوفروش آن در هر حال اشکال دارد مگر در مواردی که جنبه اسباب بازی دارد.
 از آنجا که رشته نقاشی و مجسمه سازی در تعدادی از دانشگاه‌های ایران اسلامی تدریس می‌شود، این رشته‌ها چه حکمی دارد؟, رشته نقاشی اشکالی ندارد.
 استفاده از هنر مجسمه سازی در ترویج شعائر اسلامی چه حکمی دارد و اصولا آیا موضوع اینگونه کارهای هنری در کیفیت حکم تأثیری دارد؟, از جوابهای بالا روشن شد.
 معنای غیبت را بیان فرمایید؟, غیبت آن است که عیب پنهانی کسی را پشت سر او بگویند ولی در مواردی که مسأله مهمی مطرح است مانند موارد مشورت و اصلاح ذات البین و امثال آنها استثنا شده است.
 شخصی به رفیق خود می‌گوید: شما اگر فلان کار را انجام بدهید همه بر ضد تو حرف می‌زنند، آیا پشت سر «همه» غیبت است؟, این عبارت غیبت محسوب نمی‌شود.
 شخصی را می‌شناسیمکه هر وقت با او برخورد می‌کنیم و گفتگو و صحبت را آغاز می‌کنیم بسیار وسواس دارد و با کوچکترین حرف و صحبتی می‌گوید: غیبت نکن، لطفا معنای غیبت را مختصرا توضیح فرمایید؟, غیبت آن است که عیب مستور کسی را پشت سر او بگویند و اگر از این قبیل نباشد نباید مردم را نهی کرد و نسبت غیبت به آنها داد.
 آیا غیبت کردن مسئول اداره و یا کارمندی که خلافی مرتکب شده، جایز است؟, اگر به قصد نهی از منکر باشد و اثر داشته باشد لازم است.
 آیا گفتگو درباره رسوم، آداب، گفتار، کردار، طرز لباس پوشیدن، شکل ظاهری، ادا درآوردن روستایی، شهری‌ها و قبایل گوناگون ایران و سایر کشورها غیبت محسوب می‌شود؟, اگر به قصد عیب جویی و مسخره کردن نباشد اشکالی ندارد.
 آیا بررسی کارهای مسئولی از مسئولین نظام مقدس جمهوری اسلامی در غیاب او با عنایت به مفاد حدیث شریف «کلکم راع و کلکم مسئول عن رعیته» از نظر شرع مقدس اسلام غیبت محسوب می‌شود؟, بررسی مسائل اجتماعی و انتقادهای سازنده و مثبت غیبت محسوب نمی‌شود.
 داستانهایی که ساخته می‌شود و طبعا دروغ هستند و واقعیت ندارند (اما برای آموزش مثبت به مخاطبین ساخته و گفته می‌شود) از لحاظ فقه و شریعت مقدس اسلام چه حکمی دارد؟, اگر قرینه‌ای بر تخیلی بودن آن وجود داشته باشد مانعی ندارد.
 آیا هیپنوتیزم از نظر اسلام حرام است؟, برای مقاصد طبی و مانند آن مانعی ندارد ولی برای کشف امور پنهانی یا خبر از گذشته و آینده و حال جایز نیست.
 آیا صحیح است که بگوییم خریدوفروش مواد مخدر مانند خریدوفروششراب است به این معنا که خریدار مالک مواد نمی‌شود و فروشنده مالک ثمن و مبلغ آن مواد نمی‌باشد؟, آری صحیح است و معامله این مواد باطل است.
 فرموده‌اید استفاده از مواد مخدر حرام است آیا برای اشخاصی که مدت ۲۰ سال یا بالاتر از تریاک استفاده می‌کنند و سن آنها بالاست نیز حرام است؟, استفاده از مواد مخدر برای هیچ کس جایز نیست مگر این که اگر کسی بخواهد آن را ترک کند جانش به خطر بیفتد.
 شعبده بازی را به عنوان کسب قرار دادن چه حکمی دارد؟ آیا شرکت در مجلس یا محفلی که در آنجا شعبده بازی می‌شود اشکال دارد؟, بازیهایی که به عنوان نمایش و سرگرمی و تفریح در بعضی مجالس مشاهده می‌شود که تردستی و زرنگی شخص را نشان می‌دهد و غرضی جز آن در کار نیست اشکالی ندارد. اما اگر برای اغفال مردم باشد نوعی از سحر است که کسب آن حرام و حضور در آن مجلس هم حرام است.
 بعضی از اشخاص در خارج با فالگیری از جامع الدعوات و یا دوازده برج، از آینده و گذشته و مرض مراجعین خبر می‌دهند و می‌گویند: فلان گرفتاری داری یا خواهی داشت، فلان مقدار باید بدهی تا دعای حسابی بنویسم و دعای محبت مابین دخترها و پسرها و زوجها و برای دیوانه‌ها و جن زده‌ها می‌نویسند و پولهای زیادی دریافت می‌کنند و در ضمن نماز جمعه و نماز جماعت می‌روند، بفرمایید پول گرفتن در مقابل این کارها چه حکمی دارد؟, پول گرفتن در برابر این کارها جایز نیست.
 آیا رجوع به فالگیرها و جادوگران برای معالجه جایز است در حالی که گاهی از اوقات امراض سختی را معالجه می‌کنند؟, رجوع به آنها حرام است.
 آیا دعانویسی و پول گرفتن در مقابل آن به عنوان کسب یا هدیه جایز است؟, اگر دعاهای مشروعه مأثوره باشد مانعی ندارد ولی دعانویسی خرافی حرفه‌ای جایز نیست.
 آیا روایات مربوط به این که ریش تراشی مثله است دلالت بر حرمت تراشیدن ریش نمی‌کند؟, این روایات شاید ناظر به جایی است که کسی به اجبار محاسن دیگری را بتراشد و اما اگر با موافقت او بتراشد داخل عنوان مثله نیست، هرچند احتیاط واجب ترک آن است.
 تراشیدن موی صورت و گلو و گونه با تیغ یا ماشینهای برقی چه حکمی دارد؟, در مورد موهای صورت اشکال دارد ولی در مورد موهای گونه و گلو اشکال ندارد.
 آیا زیر گردن پشت گردن و قسمتی از پایین چشمها را با تیغ زدن اشکال دارد؟, اشکال ندارد.
 چندی پیش در جریان مسأله‌ای ازاحکام معظم له مبنی بر عدم جوازشرعی غیبت شخص ریش تراش (در خصوص تراشیدن ریش قرار گرفتیم) مضمون مسأله چنین بود که «نظر به اینکه بعضی از علما و مجتهدین تراشیدن ریش را حرام نمی‌دانند جایز نیست از شخص ریش تراش در خصوص این عمل غیبت شود» بفرمایید کدام یک از علما این کار را مجاز می‌دانند؟, بعضی از مراجع گذشته که الآن در قید حیات نیستند و بعضی از مراجع زنده، حکم به حرمت نمی‌نمایند، شاید شخص مزبور مقلد آنها باشد.
 انسان در اوایل جوانی دارای ریشهای کم پشت و بعضی از قسمتهای صورت او خالی از مو می‌باشد، آیا تراشیدن صورت به قصد اینکه ریشها پرپشت شود و قسمتهای خالی از ریش هم پر شود حرام است؟, اگر موهای صورت نوجوان کم بوده باشد به طوری که صدق ریش بر آن نکند تراشیدن آن مانعی ندارد.
 آیا زنجیر زنی و قمه زنی و شمشیر زنی در عزای امام حسین (علیه السلام) جایز است؟ آیا تعزیه و شبیه خوانی اشکال دارد و اگر اشکال نداشته باشد بفرمایید که اگر مرد لباس زنان را در تعزیه بپوشد و به جای او بخواند اشکال دارد؟ و آیا صدای شیپور و طبل و دهل در تعزیه حرام است یا خیر؟ در پایان مستدعی است شرایط تعزیه خوانی را بیان فرمایید., شبیه خوانی اگر با دروغ و آلات لهو توأم نباشد و موجب توهین به مقام شامخ حسین بن علی (علیه السلام) یا سایر شهدا نشود اشکالی ندارد و احتیاط آن است کهمردان لباس زنان را نپوشند.
 آیا شبیه خوانی- کهنمایش مذهبی است و درباره واقعه عاشورا یا اربعین حسینی (علیه السلام) برگزار می‌گردد- جایز است؟, اگر امر خلاف شرعی در آن نباشد و موجب هتک مقدسات نشود اشکالی ندارد.
 سینه زدن با تیغ و یا زنجیر زدن با زنجیری که دارای چاقو و یا تیغ می‌باشد و منجر به زخمی شدن بدن و جاری شدن خون می‌شود، چه حکمی دارد؟, همان گونه که قبلا نیز اشاره کرده‌ایم مسأله عزاداری حضرت سید الشهداء (علیه السلام) در هر زمان و در هر مکان از افضل قربات و مایه تقویت روح ایمان و شهامت اسلامی و ایثار و فداکاری و شجاعت در مسلمین است ولی کیفیت عزاداری باید چنان باشد که بهانه‌ای به دست دشمنان اسلام ندهد و موجب سوء استفاده از آن نشود و این مراسم عظیم و پرشکوه تضعیف نگردد و به همین جهت از کارهایی که موجب وهن مذهب است باید پرهیز شود.
 نظر مبارک را در رابطه با کیفیت مطلوب نحوه برگزاری عزاداری سالار شهیدان (علیه السلام) بیان فرمایید؟, بهترین شیوه عزاداری، تشکیل مجالس با شکوه و ذکر اهداف مقدس امام حسین (علیه السلام) و تاریخچه کربلا و تحلیل فرازهای آن و مراسم سوگواری، و همچنین تشکیل دسته جات عزاداری با شکوه، توأم با شعارهای بیدارکننده و سازنده و پخش جزوه‌ها و پوسترهای حساب شده و پرمحتوا و استفاده از پلاکاردها یا شعارهای جالب و جذاب و روشن کننده اهداف عزاداری حضرت سید الشهداء (علیه السلام) و مانند آن است.
 در آستارا، سنتی است که مردم به آن اعتقاد راسخ دارند، مسأله بدین صورت است که: روز تاسوعا و عاشورا علمی که درتمام مناطق مرسوم است دردست افراد خاصی می‌دهند که آن فرد با حرکتهای مخصوص و حتی گاهی با حمله ور شدن به زنان و مردان و ترساندن بچه‌ها و به تعبیر مردم علم را جوش می‌آورند و آن را نسبت به امام حسین (علیه السلام) می‌دهند، مردم دور آن جمع می‌شوند و می‌گویند علم فرد را دنبال خود می‌برد، وقتی علم بعضی از افراد را زخمی می‌کند به معنای آن است که آن فرد، انسان بدی است و با دیده تردید به علم نگاه کرده است. متأسفانه علم در دست افراد معلوم الحال به جوش می‌آید و گاهی افراد متدین و وجیه را زخمی می‌کند، نظر شما را در این مورد خواستاریم؟, عزاداری حضرت خامس آل عبا (علیه السلام) از موجبات مهم تقویت دین است ولی نباید آن را آلوده به اینگونه کارهای نادرست کرد که موجب اذیت و آزار عزاداران و هتک حرمت افراد آبرومند شود.
 در شرایطی که دشمنان اسلام سعی در منزوی کردن مسلمانان دارند و با حیله هایی می‌خواهند اسلام را خرافی و مسلمانان را بی منطق معرفی کنند، انجام برخی اعمال که در متن دین وجود نداشته و در بعضی مناطق عده‌ای در تظاهر به اسلام و تعظیم شعائر، مرتکب آن می‌شوند که احیانا موجبات وهن شیعه و عزاداری را فراهم آورده است، چه حکمی دارد؟, لازم است در این شرایط و اوضاع پیروان اهل بیت (علیهم السلام) و عاشقان مکتب حسینی از هرکاری که موجب وهن این مراسم می‌شود بپرهیزند و به جای آن به سراغ مراسمی بروند که عظمت اهداف حسینی را بیش از پیشآشکار می‌سازد و اگر جمعی از بزرگان فقهای پیشین (رحمه الله) در عصر و زمان خود بعضی از این کارها را به دلایلی اجازه فرموده‌اند، هرگاه در عصر و زمان ما بودند مسلما نظر دیگری داشتند. خداوند همه ما را از پیروان مکتب آن بزرگوار و جان نثاران او قرار دهد.
 در شهرستان ما مراسم عزاداری تاسوعا و عاشورا و سایر ایام بصورتتعزیه خوانی برگزار می‌شود، تا شش سال قبل که فقط در محل ما برگزار نمی‌شد اهالی محل به محلات دیگر جهت دیدن تعزیه می‌رفتند و در آن محلات با مشکلات زیادی مواجه می‌شدند لهذا تصمیم گرفتیم این مراسم را در محل خودمان برگزار کنیم نظر شما چیست آیا در این شرایط تعزیه خوانی جایز است؟, چنانچه تعزیه خوانی مشتمل بر امر حرامی مانند دروغ یا هتک حرمت امامان بزرگوار و بزرگان دیگر و امثال اینها نباشد و مانع مجالس سخنرانی و نماز نگردد اشکالی ندارد.
 آیا استفاده از وسایلی که به شکل صلیب هستند و در ماه محرم الحرام در جلوی صف عزاداری حمل می‌شود جایز است؟, این علامتها تداعی صلیب را نمی‌کنند ولی عزاداری هرچه ساده‌تر باشد بهتر است.
 آیا پول دادن به مرثیه سرایانی که در لابه لای اشعار و سخنان خود بعضی از مصایب بی مدرک یا ضعیف السند را نقل می‌کنند و یا با غنا می‌خوانند جایز است و آیا نقل اینگونه مطالب به عزاداری ضربه نمی‌زند؟, پول را در برابر کارهای مشروع آنها بدهند و نسبت به کارهای خلاف نهی از منکر کند.
 ربا گرفتن و دادن به کفار و بانکهای اسلامی چه حکمی دارد؟,ربا گرفتن از کفار و از بانک حکومت غیر اسلامی جایز است و اما ربا دادن به آنها مجاز نیست مگر در صورت ضرورت که نگرفتن وام از آنها باعث عسر و حرج و یا ضعف و ذلت مسلمین در آن گونه کشورها شود.
 بهره ۱۳ درصدی که بانکها در ازای وام می‌گیرند، یا بهره ۱۰ درصدیکه در برابر سپرده‌های درازمدت می‌دهند و از اول چنین شرطی می‌کنند، آیا ربا محسوب می‌شود؟, اگر آیین نامه‌های بانک که در زمینه عقود شرعیه و راههای نجات از رباست عملی شود اشکالی ندارد.
 آیا محاسبه نرخ تورم در دیون و مطالبات، ربا محسوب می‌شود؟, مسأله تورم در عصر ما با این شدت و وسعت که زاییده پولهای کاغذی است هرگاه در عرف عام به رسمیت شناخته شود در فرض مسأله ربا نخواهد بود (همان طور که از بعضی کشورهای خارجی نقل می‌کنند که آنها نسبت به سپرده‌های بانکی هم نرخ تورم را محاسبه می‌کنند و هم سود را) در چنین شرایطی محاسبه نرخ تورم ربا نیست ولی سود زاید بر آن رباست اما در محیط ما و مانند آن که در عرف عام نرخ تورم در بین مردم محاسبه نمی‌شود کلا ربا محسوب می‌شود زیرا اشخاصی که به یکدیگر وام می‌دهند بعد از گذشتن چند ماه یا بیشتر عین پول خود را مطالبه می‌کنند و تفاوت تورم محاسبه نمی‌شود و اینکه در محافل علمی تورم به حساب می‌آید به تنهایی کافی نیست زیرا مدار بر عرف عام است، ولی ما یک صورت را استثنا می‌کنیم و آن در جایی است که مثلابر اثر گذشتن سی سال تفاوت بسیار زیادی حاصل شده باشد و لذا در مورد مهریه‌های قدیم زنان یا مطالباتی از این قبیل احتیاط واجب می‌دانیم که باید به نرخ امروز حساب شود، یا لااقل مصالحه کنند.
 با توجه به مسأله ۱۷۷۶ رساله شریفه حضرت عالی در مورد بالغ بودن فروشنده، چنانچه می‌دانید در کنار خیابانها و یا ترمینالها و … بچه‌ها سیگار، شیرینی جات و … می‌فروشند، آیا می‌توان از آنها خرید کرد؟ در صورت منفی بودنجواب بفرمایید اگر کسی بدون آگاهی خرید کند وظیفه‌اش چیست؟, در دو صورت اشکال ندارد: نخست اینکه طرف معامله در واقع ولی طفل باشد و طفل وسیله رساندن جنس یا پول گردد، دیگر اینکه طفل طرف معامله است ولی یقین داشته باشیم که این کار با رضایت ولی انجام می‌گیرد در این صورت تصرف در چنین اجناسی شرعا جایز است.
 ولایت بر مال غایب در صورت فقدان ولی به عهده چه کسی است؟, در صورت نبودن ولی، ولایت بر مال شخص غایب با حاکم شرع یا کسی که حاکم شرع تعیین کرده است می‌باشد بلکه در صورت وجود ولی نیز احتیاط واجب اجازه گرفتن از حاکم شرع است.
 به نظر حضرت عالی اختیارات فقیه در باب ولایت چگونه و چقدر است، مثلا آیا می‌تواند در شئون زندگی امت دخالت کند و آیا باید فقیه حاکم بر نظام اسلامی باشد یا خیر؟, در کتاب أنوار الفقاهة، در بحث ولایت فقیه، مفصل نوشته‌ایم.
 اگر جنسی که دارای قیمت مشخصی است به صورت نسیه به بیشتر از آن قیمت فروخته شود، چه حکمی دارد؟, معمولا قیمت جنس در صورت فروش نقدی و نسیه‌ای متفاوت است و این تفاوت شرعا اشکالی ندارد و ضمیمه کردن دستمال و کبریت و امثال آن لازم نیست.
 اگر کسی به فروشنده یخچالبگوید: از تو صد عدد یخچال می‌خرم و بعد از یک هفته پول آن را می‌پردازم آیا چنین معامله‌ای صحیح است؟, اگر یخچالهای مورد معامله در اختیار خریدار قرار گیرد مانعی ندارد.
 شخصی متاعی را فروخته و به صورت مجزا آن را نگهداری می‌کند ولی هنوز از خریدار خبری نشده است اکنون با اینکه در کیفیت ساخت و تهیه آن جنس ظرافت خاصی قائل شده است بایع درباره آن جنس چه وظیفه‌ای دارد (و اگر پول آن را قبلا دریافت کرده باشد چطور)؟, هرگاه مشتری تا سه روز پول جنسی را که نقدا خریداری کرده نیاورد فروشنده حق فسخ دارد و اگر پول آن متاع را داده آن چیز در نزد شما امانت است.
 معامله طلا با طلا با افزایش قیمت چه حکمی دارد؟ راه حل شرعی این نوع معاملات چیست؟, بهترین راه برای معامله طلا در اینگونه موارد این است که دو معامله جداگانه انجام شود مثلا یک کیلو طلا را با پول نقد یک میلیون و یک صد هزار تومان بفروشند و در مجلس رد و بدل شود سپس یک کیلو طلا را که در رأس یک سال تحویل داده شود به یک میلیون از او خریداری کند، نتیجه آن می‌شود که صاحب طلا با این دو معامله طلای خود را در رأس سال خواهد گرفت به اضافه یک صد هزار تومان.
 آیا معامله طلا با طلا در صورت تفاوت وزن اشکال دارد؟, معامله طلا با طلا با تفاوت وزن جایز نیست هرچند یکی از نوع مرغوب و دیگری از نوع نامرغوب باشد، راهصحت معامله آن است که نوع مرغوب را تبدیل به پول کنند و بخرند و سپس نوع دوم را به همین طریق بفروشند.
 بسیاری از خانواده‌ها بر اساس یک سنت غلط به داماد خود انگشتری یا ساعت یا گردنبند یا حلقه طلا هدیه می‌دهند و آنها نیز از آن استفاده می‌کنند ودر نتیجه زشتی این کار از بین می‌رود. مستدعی است نظر مبارک را در مورد استفاده مردها از انگشتر و دیگر زیور آلات و همچنین هدیه دادن آن به دامادها و جوانان و همچنین ساختن و خریدوفروش آن که مقدمه و زمینه ساز این منکر است صریحا مرقوم فرمایید تا جوانان و دیگر طبقات جامعه وظیفه شرعی خود را بدانند., زینت طلا برای مردان مطلقا حرام است و مسلمانان و پیروان مکتب اهل بیت (علیهم السلام) باید به پیروی از دستورات آن بزرگواران از این امر اجتناب ورزند و فرقی در میان هدیه و غیر هدیه و داماد و غیر داماد نیست. ساختن و خریدوفروش آنها نیز اگر استفاده‌اش مخصوص مردان باشد اشکال دارد و اگر زینت طلا به صورت صلیب باشد پوشیدن و ساختن و خریدوفروش آن گناه مضاعف دارد.
 اگر مشتری نیمی از پول خود را طلب کرد و بایع هم با رضایت، کل مبلغ درخواست شده را پرداخت کند، با وجود اینکه درخواست پول و پرداخت با رضایت طرفین بوده است، آیا این دلالت بر فسخ دارد؟, اگر دهنده و گیرنده پول کارشان در ارتباط با آن معامله بوده، نیمی از معامله فسخ می‌شود و اگر قصد دیگری مانند وام داشته باشند معامله بهقوت خود باقی است.
 آیا برای فسخ معامله علاوه بر فسخ لفظی لازم است کاری کند که دلالت بر فسخ داشته باشد؟, فسخ لفظی به تنهایی کافی است همان گونه که فسخ عملی نیز به تنهایی کافی است.
 شخصی باغی را از دیگری می‌خرد نیمی از قیمت را می‌پردازد و نیمدیگر را به وقت محضر موکول می‌کند و شرط می‌کنند که هرکس پشیمان شد یک میلیون تومان به دیگری بپردازد. پس از چند روزی فروشنده پشیمان می‌شود و معامله را فسخ می‌کند، آیا این فسخ صحیح است؟, فسخ او صحیح است و باید یک میلیون تومان را به خریدار بدهد.
 زید عمارتی را به اقساط با دیگری معامله می‌کند و بین طرفین چنین مقرر می‌گردد: «مشروط بر اینکه چکهای اقساطی پرداخت یا رضایت حاصل شود در غیر این صورت معامله فسخ است و پس از پرداخت تمام بهای ساختمان، فروشنده در محضر حاضر و سند را به خریدار انتقال دهد» سؤال این است که اگر خریدار مقداری از بدهی خود را که به موجب چک بوده در موعد مقرر پرداخت نکرده باشد، آیا فروشنده می‌تواند بیع را فسخ کند و یا به مناسبت شرط نتیجه بیع منفسخ می‌باشد و یا آن که مجالی برای فسخ و انفساخ وجود ندارد؟, در فرض مسأله که در صورت تخلف شرط، فروشنده حق فسخ برای خود قائل شده است، حق فسخ دارد اما اگر به صورت شرط نتیجه گفته است معامله طبق نظر کسانی که شرط نتیجه را صحیح می‌دانند منفسخ است و چون ما در شرط نتیجه احتیاط می‌کنیم احوط آناست که در اینجا مصالحه کنند.
 کسی قرآنی را به دیگری فروخته بعد از مدتی آمده و می‌گوید آن نسخه خطی بوده و من ضرر کرده‌ام، آیا بر خریدار لازم است آن را برگرداند؟, اگر مشمول یکی از خیارات مانند غبن، خیار عیب و یا غیر آن بوده باشد می‌تواند، در غیر این صورت حق فسخ ندارد.
 در قولنامه‌های عادی که پیش از معاملات رسمی و قانونی بین متعاملین مرسوم است مبلغی بابت حق فسخ معامله شرط می‌شود: الف) آیا این شرط از لحاظ شرع مقدس اسلام صحیح است؟ ب) آیا هرکدام از طرفین معامله را به هم زد طرف دیگر می‌تواند مبلغی که بابتحق فسخ در نظر گرفته است از او أخذ کند؟ ج) آیا اینگونه قولنامه‌ها جنبه معاملات شرعی و قطعی دارد و کلا از لحاظ شرعی صحیح است و طرفین معامله ملزم به رعایت آن هستند؟, الف) در صورتی که معامله قطعی شده باشد و این شرط را گذارده‌اند که هر یک از دو طرف حق فسخ را دارند به شرط اینکه فلان مبلغ را بپردازند این شرط صحیح است ولی اگر بیع قطعی صورت نگرفته است گرفتن وجه مزبور جایز نیست. ب) از جواب بالا معلوم شد. ج) قولنامه‌ها مختلف است در بعضی تصریح می‌شود که بیع قطعی انجام گرفته است و بعضی چنین نیست و هرکدام حکم خاص خودرا دارد که در بالا ذکر شد.
 خریدوفروش کلیه برای مقاصد پزشکی چه حکمی دارد؟, خریدوفروش کلیه برای مقاصد پزشکی جایز است ولی بهتر آن است که پول را در مقابل اجازه برداشتن کلیه از شخص بگیرند نهدر مقابل خود آن.
 آیا فروختن اجناس طبق نرخ مصوب لازم است؟, نرخهای مصوب حکومت اسلامی را رعایت کنید.
 آیا مشتری قبل از اتمام قرارداد (قرارداد بیع شرط) حق دارد نصف ثمن یا کل ثمن را طلب کند؟, حق ندارد.
 آیا حق خیار را می‌توان ساقط کرد؟, جایز است.
 اگر کسی بنابراین که زمینی فلان مقدار مساحت دارد آن را بفروشدو پس از معامله مشتری متوجه شود که مساحت این زمین کمتر است، آیا کل معامله باطل است یا مشتری می‌تواند به میزانی که کمتر است مقداری از ثمن را از فروشنده بگیرد؟, معامله نسبت به مقدار موجود صحیح است ولی اگر طرفین خبر نداشته‌اند هر دو خیار فسخ دارند.
 در معامله فضولی، مالک اصلی حق رجوع به کدام یک از بایع و مشتری را دارد؟, مالک می‌تواند مثل یا قیمت را از مشتری بگیرد و اگر دسترسی به او پیدا نکرد می‌تواند از بایع بگیرد و در صورت اول مشتری می‌تواند وجهی را که داده پس بگیرد و اگر قیمتی را که به مالک پرداخته بیش از آن وجه باشد تفاوت را نیز می‌تواند از بایع بگیرد مگر اینکه آگاهانه این کار را کرده باشد که در این صورت تفاوت را نمی‌تواند بگیرد.
 خرید زمینهای کشاورزی از کشاورزان بدون رضایت آنها توسط زمین شهری یا نهاد دیگر چه صورت دارد؟, هیچ کس حق ندارد ملک شرعی دیگری را بدون رضایت او از او بگیرد و در فرض معامله مبلغ با توافق طرفین تعیین می‌شود و چنانچه به زور بگیرند آن زمین غصبی است و نمازدر آن اشکال دارد و هرگاه ضرورتی ایجاب کند که ملکی را برای مصلحت مسلمین از صاحبش بگیرند باید با او توافق کنند یا لااقل قیمت عادلانه روز را بپردازند و اگر در مالکیت ملک اختلافی هست باید به محاکم صالحه مراجعه شود.
 حکم املاک به جا مانده از فراریان رژیم طاغوت چیست؟, هرگاه ملک مزبور از طریق مشروع به دست آمده است نمی‌توان آن را از مالک یا ورثه مالک گرفت، همچنین است اگر مشکوک باشد، اما اگر با ادلهشرعیه ثابت شود که نامشروع بوده اگر مالک اصلی آن شناخته شده باشد باید آن را به مالک اصلی داد اگر مجهول المالک است باید از طریق حاکم شرع به فقرا برسد.
 شخصی برای پرداخت قیمت ماشینی که خریده بود به صد هزار تومان پول احتیاج داشت، به یکی از دوستانش مراجعه کرده و این پول را از او گرفته است و برای این که پول او به هنگام بازگشت ارزش خود را از دست ندهد او را در یک دانگ ماشین شریک می‌کند، این کار چه حکمی دارد؟ و آیا می‌تواند این معامله را فسخ کند؟, هرگاه معامله او نسبت به یک دانگ ماشین جدی بوده معامله صحیح است و نمی‌تواند آن را پیش خود فسخ کند و اگر معامله صوری بوده بیش از مقدار پول خود (صد هزار تومان) چیزی طلبکار نیست.
 حدود شانزده سال پیش، چند قواره زمین طی قولنامه به چند نفر فروخته شد، و مبلغی دریافت گردید، طبق روال معمولی بقیه وجه زمین موکول به انتقال رسمی سند در یکی از دفاترشد. به خاطر انقلاب اسلامی برنامه‌ها در هم گردیده و مسأله انتقال مسکوت ماند، در نتیجه به خریداران مراجعه گردید، یک نفر از آنان مبلغی پرداخت کرد. لکن بقیه با بهانه هایی بقیه مبلغ را پرداخت نکردند ولی جهت أخذ اسناد خود به سازمان زمین شهری و اداره ثبت اسناد و املاک رفته، تقاضای سند نمودند با توجه به مصوبه مجلس شورای اسلامی از طرف اداره ثبت اسناد، موافقت مالک عنوان گردید به همین جهت از این جانب دعوت به عمل آورده شد. پس از حضور در وقت معین اظهار داشتم: خریداران مبلغی که در ابتدا پرداخته‌اند به نرخ تعیین شده قبول است، لکن مقدار پولی که نپرداخته‌اند با توجه به ارزش ریالی پول و نرخ قیمتها و جریان روز از مقامات مسئول اداره ثبت اسناد و املاک تقاضا دارم کارشناس معرفی فرمایند تا با نرخ روز بلکه مقداری هم به نفعخریداران کارشناسی فرموده محاسبه گردد، در غیر این صورت از امضای اسناد خودداری می‌نمایم. حکم شرعی مسأله را بیان فرمایید., اگر خریداران در پرداخت بقیه وجه کوتاهی کرده‌اند و مالک آمادگی برای قبول آن و انتقال رسمی داشته است و بر اثر گذشت زمان قیمت تفاوت بسیار فاحش پیدا کرده باید فروشنده را راضی کنند ولی اگر مالک کوتاهی کرده است بیش از آن مبلغ طلبکار نیست.
 سالها قبل، اشخاصی سرقفلی مغازه هایی را با رؤیت تمام خصوصیات موجود از جمله وجود بالکن (نیم طبقه) در قسمتی از مغازه، از مالک خریداری کرده‌اند و معامله شرعا و قانونا محقق شده است. پس از گذشت بیش از بیست سال شهرداری به خاطروجود بالکن (نیم طبقه) مبلغی مطالبه می‌کند. الف) آیا این مبلغ را مستأجرین باید پرداخت کنند یا به عهده مالک است (در توضیح عرض می‌شود که عند المعامله اگر بالکن نیمه طبقه نبود مشتری یا خریداری نمی‌کرد یا ثمن معامله تفاوت می‌کرد). ب) اگر مغازه موقع معامله بالکن نداشته و بعدا مستأجر با اذن مالک بالکن ساخته است در این صورت پرداخت مطالبات شهرداری به عهده کیست (مالک یا مستأجر)؟, الف) چنانچه مالک تعهدی در برابر اینگونه امور از اول داشته و یا عرف و عادت بازار نیز تعهدی بر عهده مالک می‌گذارد ملزم به این امر است در غیر این دو صورت الزامی بر او نیست. ب) در این صورت بر عهده مستأجر است.
 منافع حاصل از مال رشوه که نتیجه عمل مرتشی است، متعلق به چه کسی است؟, متعلق به مالک اصلی یعنی صاحب پول است.
 اگر فروشنده، جنس را به صورت نقد به خریدار بفروشد و خریدار هم در اثر سهل انگاری پول فروشنده را ندهد و تا ده یا پانزده سال پول فروشنده را نگهدارد و در این مدت قیمت جنس چند برابر شود، آیا فروشنده می‌تواند خود جنس را از خریدار مطالبه کند؟, فقط حق دارد پول خود را مطالبه کند، ولی چون مدت زیادی گذشته و ارزش پول بسیار تغییر کرده، احتیاط واجب آن است که او را راضی کند و یا تفاوت را محاسبه نماید.
 شخصی منزلی را دو میلیون تومان فروخته است و برای خودش خیار فسخ نگذاشته، جهت انتقال سند به شهرداری مراجعه کرده، کارشناس شهرداری به علت اضافه بنا در طبقهبالا چهل هزار تومان جریمه نوشته و دستور تخریب بالکن را داده است، با تخریب بالکن یک متر از اطاق طبقه بالا که روی بالکن واقع است خراب می‌شود. شهرداری به فروشنده گفته است بدون تخریب بالکن اجازه انتقال سند داده نمی‌شود، ولی اگر خودت بنشینی شهرداری کاری به اخذ جریمه و تخریب بالکن و قسمتی از اطاق بالا ندارد. حال آیا فروشنده باید جریمه را بپردازد و بالکن و یک متر از اطاق بالا که روی بالکن واقع است را خراب کند و منزل را با قیمت کمتری از قیمت مذکور در اختیار خریدار بگذارد؟ یا اینجا قاعده لا ضرر جاری است و این ضرر را از فروشنده نفی می‌کند و فروشنده حق دارد معامله را به هم بزند و پول خریدار را پس بدهد؟ لطفا جواب بفرمایید., اگر بایع متعهد شده که ملک را در محضر واگذار کند باید به تعهدش عمل کرده و خسارتها را نیز متحمل شود و بعدا تفاوت قیمت را به مشتری برگرداند و مشتری مخیر است تفاوت قیمت را بگیرد یا معامله را فسخ کند.
 این جانب کار قسطی فروشی را انجام می‌دهم اگر اقساط را نیاورند بابت مطالبات از وقت و کار خود در این راه صرف می‌کنم و مخارجی از قبیل کرایهراه و یا مخارجی مانند استهلاک موتور و ماشین می‌پردازم، آیا می‌توانم آنها را از ایشان مطالبه کنم؟, هزینه‌های معمولی و متعارف را که برای گرفتن مطالبات در میان مردم رایج است نمی‌توانید بگیرید ولی اگر هزینه‌های فوق العاده‌ای بپردازید می‌توانید بگیرید، البته در صورتی که طرف مقابل دیون خود رابه موقع نپردازد.
 پایگاه مقاومت یکی از مساجد تهران، مسابقه‌ای به قرار ذیل برقرار کرده است: اگر کسی از سی سؤال علمی و فرهنگی به بیست و پنج سؤال پاسخ صحیح بدهد با اهدای یکصد تومان به پایگاه با قید قرعه جوایزی را برنده می‌شود، لیست جوایز در برگه مسابقه نوشته شده است، قرار مسئولین مسابقه این بوده است که پس از کسر سرمایه، از ما بقی پولهای اهدایی جوایز تهیه شود، ولی متأسفانه پولهای اهدایی به مقدار اجناس نبوده است، آیا ما بقی را مسئولین از جیب خود باید بدهند یا به همان مقدار پولهای اهدایی، دادن جایزه کافی است؟, این نوع مسابقه از اصل اشکال دارد مگر اینکه پول را در مقابل فروش اوراق سؤالات بگیرند و در این صورت باید طبق قراردادی که کرده‌اند عمل کنند.
 آیا فروش روزنامه هایی که معمولا نام خدا و معصومین و آیات قرآنی دارد به مغازه داری که از آن برای بسته بندی استفاده می‌کند جایز است؟, اگر موجب بی احترامی شود اشکال دارد.
 خرید و نصب آنتن‌های ماهواره‌ای در منازل چه حکمی دارد؟, آوردن اینگونه وسایل در منازل که غالبا موجب فساد است جایز نیست و خریدوفروش آن حرام است.
 فروش تمبرهای پستی که قیمت معینی دارند به قیمت بیشتر چه حکمی دارد؟, در صورتی که غرض عقلایی داشته باشد مانعی ندارد.
 کاسبی هستم که نزدیک بیست سال به فروشندگی قطعات یدکی اتومبیل اشتغال دارم، اما به جهت عدم پرداخت پورسانت به تعمیرکاران دچار مشکلات مالی عدیده‌ای شده‌ام از حضرت عالی استدعا دارم نظر مبارک خود را در موردپرداخت درصدی از سود حاصله از فروش اجناس به تعمیرکاران اعلام بفرمایید (لازم به ذکر است که قریب به اتفاق فروشندگان و مصرف کنندگان اعم از تعمیرکاران و ناظران خرید شرکتها، سازمانها و ادارات، قرارداد از قبل تعیین شده‌ای مبنی بر تهیه لیست و فاکتور از سوی تعمیرکار یا ناظر خرید و پرداخت مبلغی از سوی فروشنده به وی تنظیم نموده‌اند) این امر موجب کسادی بیش از حد و رکود در کسب حقیر شده، زیرا به علت خوف از شبهه شرعی آن تاکنون ریالی به عنوان پورسانت به احدی پرداخت نکرده‌ام؟, این کار شما در صورتی صحیح است که فروشنده مقداری از منافع عادی خود را به واسطه واگذار کند بی آنکه چیزی بر مبلغ جنس بیفزاید، مثلا جنس را معمولا با ده درصد می‌فروشند ولی در این مورد قسمتی از ده درصد منافع را به واسطه واگذار می‌کنند و اما تنظیم فاکتور دروغین با اضافه بر مبلغ، حرام است و خداوند رازق است.
 شخصی سند زمینی را به دیگری منتقل کرده است اما زمین در تصرف شخص سومی است حکم شرع در اینجا چیست؟, ملک متعلق به صاحب سند است.
 این جانب بنگاه معاملات املاک دارم، مدتی قبل آقای زید جهت خرید منزلی برای برادرشان به بنگاه مراجعه کردند و بنده منزل فروشی را به ایشان و برادر محترمشان نشان دادم و ایشان منزل را بازدید کرده و موردپسندشان واقع شد. پس از مدت کوتاهی خریدار و فروشنده بدون مراجعه به بنگاه منزل را قولنامه کرده و معامله کردند و در حال حاضر این دو برادر که به عنوان خریدار مراجعهاستفتاءات جدید (مکارم)، ج ۱، ص: ۱۷۹کرده‌اند قبول نمی‌کنند که حق بنده را بدهند. سؤال این است که آیا شرعا باید بنگاه را در جریان می‌گذاشتند تا قولنامه نوشته شود و حق الزحمه بنگاه را بپردازند (ناگفته نماند که ما هم باید مالیات بپردازیم و اگر قرار باشد به هرکس خانه‌ای معرفی کنیم و خودش برود و معامله کند پس ما از کجا تأمین شویم)؟, حق بنگاهدار را شرعا باید بپردازند و نمی‌توانند با این کار حق او را از بین ببرند.
 بازرگانی به تاجری پیشنهاد می‌کند که از تجارت پنیر و یا گندم و یا ذرت فلان منطقه صرف نظر کن، من فلان مبلغ را به تو پرداخت می‌کنم توضیح اینکه قبلا استفاده از مواد لبنیاتی و حبوبات در طی سالها به عهده زید بود و منافع اینگونه معاملات را او می‌برد، اکنون در عالم خیال اینگونه منافع احتمالی را با عمرو دادوستد می‌نماید و بهره را به عمرو واگذار می‌کند آیا شرعا این معامله جایز است؟, نظر به اینکه در واقع از فعالیت آزاد خود در مقابل گرفتن آن وجه صرف نظر کرده است مانعی ندارد.
 اگر خانواده‌ای پدر خود را از دست داده باشد و سرپرستی آنها را والده شان عهده دار شود و طفل صغیری هم داشته باشند، چنانچه از طرف دستگاه دولتی مستمری ماهانه برای تمام اعضای خانواده حتی طفل صغیر هم برسد میهمان شدن بر این خانواده چه حکمی دارد؟, چنانچه با اجازه ولی صغار که از طرف حاکم شرع تعیین شده است باشد مانعی ندارد و لکن باید از حد معمول و متعارف خارج نباشد و برای صغیر نفعی داشته باشد یا معادل حقصغیر را بپردازد.
 شخصی زمین خود را می‌فروشد و قیمت تعیین شده را می‌گیرد ولی در سند زیادتر از آن قیمت معین را ثبت می‌کند، آیا شرعا این زیاد نوشتن که بعدفروشنده آن را ادعا کند چه حکمی دارد؟, قیمت معامله همان است که هنگام خواندن صیغه یا دادوستد ثمن و مثمن بر آن توافق شده است.
 این جانب از اداره زمین شهری زمینی دریافت کرده‌ام و لکن گفته می‌شود که قسمتی از این زمینها ملک اشخاصی بوده و اکنون نمی‌دانم صاحبش به این تصرف راضی است یا خیر وظیفه ما در این مورد چیست، آیا احراز رضایت مالک لازم است؟, رضایت مالک را به نحوی احراز کنید. اشکال دارد.
 شخصی زمینی را به ارزش یکصد و سی هزار تومان فروخته است و خریدار فقط پنجاه هزار تومان از مبلغ فوق را تسلیم فروشنده نموده است حال با گذشت چهارده سال که زمین گران شده است مشتری ادعای مالکیت نموده، در صورتی که از همان روز اول هشتاد هزار تومان که قسمت اصلی ارزش زمین بوده است را به بایع پرداخت ننموده است در نتیجه بایع مدعی است چون حق خیار تأخیر ثمن بلکه عدم پرداخت ثمن در کار است ملک برگشت کرده و متعلق به خودش است و مشتری مدعی است که تمام ملک متعلق به ایشان است حکم مسأله چیست؟, خیار تأخیر مربوط به این موارد نیست و زمین متعلق به مشتری است ولی احتیاط واجب آن است که به خاطر تفاوت فوق العاده زمین در این مدتمعادل مبلغ هشتاد هزار تومانرا با توجه به قیمت امروز زمین بدهد و یا بایع را راضی کند.
 آیا فروش قرآن به کفار و اهل کتاب جایز است بخصوص اگر بدانیم آنان قصد توهین ندارند، بلکه جهت مطالعه آن را تهیه می‌کنند؟, در صورتی که امید تأثیری در آن باشد و مایه هتک و توهین نگردد جایز است.
 خریدوفروش زینت آلات طلا- اعم از انگشتر، گردن بند و دستبند- مخصوص آقایان چه حکمی دارد؟, اگر این گونه زینت آلات معمولا در غیر مورد مردان به کار نرود جایز نیست.
 قبل از پذیرش قطعنامه ۵۹۸ شخصی یک دستگاه یخچال دست دوم را به شرح زیر معامله می‌کند: «یخچال در مغازه بوده و خریدار پس از پرسش از وضع آن و تعیین قیمت به فروشنده تلفنی اعلام می‌کند که یخچال برای من، آن را نفروشید. فروشنده که فرد موثقی است با وجود مشتری آن را نمی‌فروشد، اما نه یخچال تحویل مشتری شده و نه قیمت پرداخت شده است. پس از چند روزی که قطعنامه پذیرفته می‌شود و قیمت کاهش می‌یابد، خریدار اعلام می‌کند یخچال را نمی‌خواهم. فروشنده هم به خاطر رفاقت و امثال آن چیزی نمی‌گوید ولی راضی به این کار نبوده و به هر حال پس از چند روز آن را به قیمت ارزان‌تر می‌فروشد. بفرمایید آیا خریدار در قبال فروشنده ضامن است، چه مبلغ؟ تفاوت قیمت آن زمان یا امروز؟, احتیاط واجب آن است که خسارت وارده را به قیمت امروز جبران کند و یا با هم مصالحه کنند.
 یک نفر که در کنار نهر، زمین دارد با شخص دیگری که زمین او دراستفتاءات جدید (مکارم)، ج ۱، ص: ۱۸۲کنار نهر واقع نشده است زمینشان را مبادله می‌کنند، با این شرط که شخصی که در کنار نهر زمین دارد تعهد می‌کند هر ساله نهر را تمیز کند و خاک برداری کند و برای همیشه این کار را تا قیامت انجام خواهد داد. او به این شرط عمل می‌کند. بعد از او پسرهای او هم به این شرط عمل می‌کنند. الآن بعد از پسرها نوبت نوه‌ها رسیده که آنها به این شرط عمل نمی‌کنند، آیا بر این نوه‌ها واجب است که به شرط جد پدری خود عمل کنند؟, گذاشتن شرط بر عهده غیر مشتری یا طرف معاوضه مشروعیت ندارد.
 شخصی یک باب مغازه در سال ۱۳۶۰ (ه-. ش) به مبلغ معلومی طبق قرارداد منعقده فیما بین مالکین و خریدار به سرقفلی خریده و مبلغ قرارداد آن روز را پرداخت نموده است. در پایین قرارداد عبارت ذیل آمده است «مورد معامله سرقفلی و حق اولویت و انتقال به دیگری است ولی باید در موقع فروش رضایت مالکین اصلی را طبق قانون سرقفلی از سود مورد معامله جلب نماید و در ضمن اجاره از زمان تحریر لغایت دو سال تمام به مبلغ ماهیانه یکصد تومان منظور و مقرر گردید» با توجه به شرایط ذکر شده فوق: الف) آیا مالکین یا مالک از نظر شرعی می‌تواند بدون رسیدن به توافق با صاحب سرقفلی مبلغ مال الاجاره را هر سال افزایش دهد؟ ب) در صورت افزایش فرق بین سرقفلی و اجاره چه خواهد بود؟, الف) در مواردی که سرقفلی گرفته شده و مدتی برای اجاره تعیین گردیده بعد از گذشتن مدت، مالک می‌تواند در مال الاجاره تجدید نظرکند ولی بیش از عرف بازار نسبت به این گونه اموال نمی‌تواند از مستأجر بگیرد. ب) فایده سرقفلی این است که در عرف بازار مال الاجاره کمتری به آن تعلق می‌گیرد و حق اولویت برای تجدید اجاره همواره وجود دارد.
 شخصی به این جانب مقداری پول داده است تا با پولی که خود داشتم ماشینی خریده و ماهیانه مبلغ معینی به عنوان سود پول به او بدهم آیا این کار جایز است؟ و در صورت عدم جواز راه شرعی آن چیست؟, برای این که معامله صورت شرعی داشته باشد باید به این نحو عمل شود که معادل مبلغ مزبور از ماشین به صاحب پول واگذار شود سپس سهم او را از ماشین به مبلغ معینی اجاره کنید و برای طرفین حق فسخ معامله در رأس مدت قرار داده شود و چنانچه معامله مزبور به همین نحو انجام شود صحیح است.
 آیا لازم است شریکها همدیگر را بشناسند؟, شناختن شریکها در عقد مشارکت ضرورتی ندارد، همین اندازه کافی است که شریکها معین و معلوم و مثلا نامشان در دفاتر ثبت شده باشد.
 کسی مبلغی پول را در اختیار دیگری قرار می‌دهد تا آن را به گردش درآورده و سود حاصله را به طور مساوی تقسیم کنند از آن جایی که کسی که پول می‌گیرد به علت داشتن شریک نمی‌تواند به طور دقیق سود حاصله را حساب کند اظهار می‌دارد این پول یعنی مثلا هر صد هزار تومان به طور تقریبی می‌تواند ماهانه سه هزار تومان برای هر کدام سود حاصل کند، آیا این مضاربه صحیح است., این مضاربه با سه شرط صحیح است: الف) این که قرار داد طبق مضاربه با تعیین سود در صد هر یک، تنظیم شود یعنی معلوم شود از سود حاصل چند درصد مربوط به سرمایه گذار و چند درصد مربوط به شخص کارکنندهاست (در ضمن اگر ضرری حاصل شد باید آن را بپذیرد). ب) باید صاحب مال به طرف وکالت دهد که بعد از حاصل شدن منفعت سهم او را به مبلغ مورد نظر صلح کند. ج) زمانی که منفعتی حاصل نشده پول ماهانه‌ای که می‌پردازد باید به عنوان علی الحساب باشد.
 در عقد مضاربه و مانند آن آیا می‌توان درصد سودی که برای عامل یا صاحب سرمایه مشخص شده است را به مقدار معینی از پول مصالحه کرد؟, در صورتی که سود حاصل شده و مقدار آن مبهم است، صلح کردناشکالی ندارد ولی قبل از ظاهر شدن سود، صلح جایز نیست.
 آیا در شرایط فعلی که سکه‌های رایج طلا و نقره در ایران نیست با پول رایج مضاربه را تجویز می‌فرمایید؟, اشکالی ندارد.
 زید مقداری از پول خود را در یکی از شعب بانکی و یا پیش کسی به هر عنوان ودیعه می‌گذارد و اجازه تصرف را به او می‌دهد او نیز در هر ماه و یا دو ماه مبلغی را به صاحب پول به عنوان تشکر و یا هر عنوان بدون شرط قبلی می‌پردازد آیا دادن و گرفتن این مبلغ به نظر حضرت عالی چگونه است؟, هرگاه شرط قبلی نباشد اشکالی ندارد.
 آیا خداوند به کسانی که جهت انجام عبادات و کارهای دیگر مثل ساختن مسجد و حسینیه اجیر می‌شوند و اجرت می‌گیرند، ثواب می‌دهد؟, چنانچه قصد اجیر انجام آن عمل برای نجات بندگان از دین و ادای مسئولیت بوده باشد ثواب دارد.
 منزل شخصی را به مبلغی اجاره کرده‌ام سپس آن را به مبلغ بیشتری اجاره داده‌ام و رضایت صاحب خانه را نیز جلب کرده‌ام آیا این معامله صحیح است؟, اجاره دادن آن خانه به بیشتر از آنچه که اجاره کرده‌اید اشکال دارد مگر این که وسایلی بر آن بیفزایید، مانند اضافه کردن فرش و کمد و امثال آن.
 اگر کسی دیگری را جهت یک ختم قرآن برای پدرش اجیر نماید اما مبلغ را تعیین نکند و اکنون بعد از قرائت، اجیر تقاضای مبلغ زیادی دارد که موجر آن را پرداخت نمی‌نماید، حکم مسأله را بیان نمایید؟, باید اجرة المثل را مطابق عرف و عادت بپردازد و بیشتر از آن لازم نیست.
 دو نفر از مؤمنین که کارهای روزمره و متداول مسجد و امامزاده اسماعیل جهرم را سر و سامان می‌دهند با پول خود اقدام به ساختن دو باب مغازه در گوشه‌ای از قبرستان متروکه امامزاده کرده‌اند، آنگاه آن دو مغازه را به عنوان اجاره به مدت بیست سال در اختیار هیأت مدیره شرکت تعاونی محل قرار داده‌اند و مال الاجاره آن را برای مصارف مسجد و امامزاده در نظر گرفته‌اند اکنون با توجه به این که مسجد و امامزاده متولی شرعی ندارد و وقف نامه‌ای هم موجود نیست به پرسشهای زیر پاسخ دهید: الف) آیا ساختن مغازه و به خصوص اجاره آن نیاز به اذن فقیه جامع الشرائط داشته است؟, البته نیاز به اذن دارد و چنانچه زمین مزبورمتروکه بوده، آن ساختمان را فعلا اجازه می‌دهیم و اجاره دادن در صورتی مجاز است که ساختمان مزبور مورد احتیاج برای کارهای مسجد و امامزاده نباشد و مال الاجاره برای امامزاده و مسجد مصرف شود. ب) آیا اجاره انجام گرفته شرعا معتبر است؟ اگر اجاره عادلانه باشد و محل مزبور مورد نیاز مسجد و امامزاده نباشد صحیح است. ج) در صورت بطلان اجاره آیا تخلیه آن مغازه توسط متصدیان شرکت تعاونی و واگذاری آن به هیأت امنای مسجد جهت استفاده کارهای لازم از قبیل انبار، دفتر واجب است؟ از جواب بالا معلوم شد. د) آیا برای تخلیه آنها، متصدیان شرکت تعاونی حق دریافت وجوهی اعم از مقدار پرداخت شده و یا اضافه بر آن و یا مبالغی که جهت گرفتن امتیاز آب و برق و یا تعمیر مصرف کرده‌اند را دارند؟ آنها فقط می‌توانند هزینه هایی را که در آنجا داشته‌اند بگیرند نه بیشتر.
 تصرف مستأجر بعد از انقضای مدت اجاره و بدون رضایت مالک در مغازه یا ساختمان مسکونی چه حکمی دارد؟ با این که در قانون مدنی نظام اسلامی اگر مؤجر نیاز شخصی نداشته باشد حق را در تصرف به مستأجر می‌دهند و لو مالک رضایت نداشته باشد., تصرفات او در صورت عدم رضایت جایز نیست مگر در موارد ضرورت و اضطرار، آن هم به مقدار ضرورت و اضطرار.
 در هندوستان راجه‌ها از کشاورزان مالیاتهای زیادی بابت زمینهای کشاورزی می‌گیرند در حالی که این زمینها متعلق به کشاورزان بوده و از اجدادشان به آنها رسیده است. مرقوم بفرمایید مالک زمینها کیست؟, ظاهر محتوای نامه این است که راجه‌ها «۱» ید مالکانه بر زمینها داشته و به عنوان مزارعه به رعایا واگذار کرده‌اند، حال کسانی که معتقدند آنها غاصب بوده یا اراضی موات را به دست مردم داده‌اند، چنانچه دلیل کافی برای اثبات مطلب خود اقامه کنند و ثابت شود مال پدران خودشان بوده از راجه‌ها خلع ید به عمل می‌آید.
 به نظر حضرت عالی آیا مساقات از عقود لازم است یا جایز؟, از عقود لازم است.
 شخصی در زمین دیگری درختی دارد که آن را قطع می‌کند ولی از ریشه آن درخت نهالی می‌روید و تبدیل به درخت می‌شود، آیا این درخت متعلق به صاحب اصلی درخت می‌باشد و یا از صاحب زمین می‌باشد؟, نهال مال صاحب درخت است.
 شخصی درختی در زمین خودش می‌کارد و ریشه آن به زمین شخص دیگری می‌رسد و از آن نهال می‌روید آیا آن نهال از صاحب زمین است و یا از صاحب درخت؟ (۱). لقب حاکم و فرمانروا در هندوستان., از صاحب درخت است، لکن صاحب زمین می‌تواند یا اجاره بگیرد و یا با اطلاع به صاحب درخت آن نهال را قطع کند.
 چند برادر در یک خانه زندگی می‌کنند و مال و ملک ایشان مشاع است یکی از برادران در زمین مشاع درخت می‌نشاند و یا پسری در زمین پدر بدون اجازه و یا با اجازه پدر درخت می‌نشاند و یا زارع و دهقان و یا کارگر و خادم کسی در زمین صاحب زمین درخت می‌نشاند، شرعا این درختان مال کدام یک از آنهاست؟, درخت از آن کسی است که مالک آن بوده و در زمین نشانیده استلکن اگر بدون اجازه صاحب زمین بوده است صاحب زمین حق دارد که اجاره بگیرد یا درخت را از اصل بیرون بیاورد و به صاحبش بدهد.
 دو نفر زمینی را معامله می‌کنند به این عنوان که مالک، زمین خود را به دیگری واگذار می‌کند برای درختکاری و دیگری هم درخت می‌کارد قرارشان بر این بود که بعد از بزرگ شدن درختان، زمین را با درختان نصف کنند به همین شکل با رضایت طرفین عمل نمودند ولی تعیین نکردند که این طرف مال تو و آن طرف مال من باشد، آیا این مسأله ضرری به مغارسه می‌زند؟, معامله مزبور اشکال ندارد و در موقع بلوغ درختان، می‌توانند آن را با رضایت طرفین یا به وسیله قرعه تقسیم کنند و بعد از تقسیم هر کدام مالک سهم خودشان می‌شوند.
 بر فرض مالکیت در مسأله قبل، بعد از رحلت طرفین، ورثه درختها را قطع نموده‌اند، بعد از مدتی ورثه مالک زمین، بر علیه ورثه مالک درخت شکایت می‌کنند و می‌گویند این زمین مال ماست و به زور زمین را از آنها گرفته است آیا این کار جایز است؟, اگر درختان قطع شود، مالکیت هر کدام نسبت به سهم خود از زمین باقی است و هر کسی درختها را قطع کرده ضامن است.
 آیا معاملات حقیقی غیر معوضی که مدیون غیر محجور نسبت به اموالش به قصد فرار از دین انجام می‌دهد نافذ است؟, در صورتی که به حکم حاکم شرع محجور نشده باشد معامله باطل نیست ولی کار حرامی مرتکب شده است.
 حکم مسأله درباره معاملات حقیقی اینمدیون که به قصد پنهان کردن و نامرئی نمودن اموالش و نهایتا فرار از دین انجام می‌دهد چیست؟, مانند مسأله سابق است.
 اصولا حضرت عالی تحت چه شرایطی معاملات مدیون غیر محجور را نافذ نمی‌دانید؟, در هر حال نافذ است ولی اگر موجب سلب قدرت از ادای دین شود حرام است.
 شخصی است کارهای غیر عاقلانه انجام می‌دهد مثلا پولهای خود را در اختیار افراد قمارباز قرار می‌دهد و فقط به گرفتن چک بی محل از قمارباز اکتفا می‌کند یا با این که زن و بچه او به خانه احتیاج دارند خانه را به دیگری واگذار می‌کند: الف) آیا می‌توان او را از این دخل و تصرفات بازداشت؛ نظر شارع در مورد این معضل چیست؟, در فرض مسأله بالا چنین کسی سفیه است و حق دخالت مستقیم در اموالش را ندارد. ب) آیا فرزندان او می‌توانند به محاکم قضایی شکایت کنند؟ حق شکایت دارندج) آیا حاکم شرع و نماینده ولی فقیه خود (با نبود شاکی) می‌تواند رأسا اقدام نماید؟ حاکم شرع و کسانی که از طرف او برای این گونه کارها مأذون هستند در مواردی مانند مورد فوق می‌توانند دخالت کنند.
 آیا وکالت با مرگ موکل باطل می‌شود و وکیل حق فروش اموال موکل را بعد از مرگش دارد؟, وکالت با مرگ موکل باطل می‌شود بنابراین وکیل حق فروش اموال موکل را بعد از مرگ او ندارد.
 چنانچه فردی که به عنوان وکیل فرد حقیقی و یا حقوقی است متوجه شود که موکل او قصد دارد مالی را که شرعا متعلق به طرفدعوای موکلش می‌باشد را به طریق قانونی از او خلع ید کند، آیا شرعا مسئولیت دارد یا خیر؟, هرگاه وکیل بداند موکل شرعا حقی ندارد نباید از او دفاع کند یا چیزی از دیگری به ناحق گرفته در اختیار موکل بگذارد و اگر حق الوکاله‌ای در برابر کار خود بگیرد در صورتی مشروع است که تلاش برای احقاق حقوق مشروع کند.
 چنانچه وکیل به لحاظ انسانیت و به منظور جلوگیری از تضییع حق طرف دعوای موکلش اقدام به راهنمایی و مشاوره طرف دعوا نماید و احساس کند در صورت استعفا از مورد وکالتش، وکالت به فرد دیگری محول و در نتیجه حق شرعی طرف دعوا به ناحق تضییع می‌گردد به نحوی که تمامی دسترنج طول زندگی کاری مفیدش از بین خواهد رفت. چه تکلیفی در مقابل موکل و نیز طرف دعوا خواهد داشت؟, راهنمایی مظلوم برای هر کس جایز بلکه در موردی که ذکر گردید شاید واجب باشد و خیانت محسوب نمی‌شود (هر چند ظاهرا موکل طبق قانون سخن می‌گوید) ولی در این گونه موارد حق الزحمه‌ای از موکل نمی‌تواند دریافت نماید.
 همان گونه که خاطر شریف مستحضر است در زمان حاضر نشر اسکناس و ضرب سکه در بانکهای وابسته به دولتها با ملاحظه پشتوانه موجود در خزانه صورت می‌گیرد، پولهای امروزی بر خلاف درهم (نقره) و دینار (طلا) ارزش ذاتی ندارد و ارزش اعتباری آنها در معاملات نیز ثابت نیست، ممکن است در اثر تحولات سیاسی و اقتصادی و یا تصمیم یک جانبه دولتها یک شب ارزش پول، دهها برابر کاهش یابدو طبعا این کاهش موجب ضرری است که طلبکار متحمل می‌شود، به عنوان مثال در نجف اشرف در سال ۱۳۴۹ مهریه زوجه‌ای ۲۵۰ یا ۳۰۰ دینار عراقی قرار داده شده که در آن زمان همین پول معادل ۵۰ گرم طلا و یا یک باب منزل متوسط بوده است و لیکن امروزه با این مبلغ یک کیلو برنج یا شکر هم نمی‌توان خرید در این رابطه شیخ ابو الحسن شعرانی در شرح تبصره المتعلمین علامه حلی صفحه ۲۸۳ می‌فرماید: «کسی که اسکناس سه تومانی قرض کند وقتی که معادل سی تومان نقره بود و هنگامی ادا کند که معادل دو مثقال نقره است کافی نیست» با توجه به مراتب فوق استدعا دارد در رابطه با کیفیت ادای دین یا مضمون به در مواردی که موضوع آن وجه رایج امروزی باشد نظر مبارک را مرقوم فرمایید؟, در صورتی که تفاوت بسیار زیاد باشد بطوری که در نظر عرف ادای دین محسوب نشود (مانند مثالی که زده بودید و امثله زیادی که در استفتائات از ما سؤال کرده‌اند) باید معادل روز در نظر گرفته شود یا لااقل مصالحه تراضی شود.
 آیا خسارت تأخیر پرداخت دین، شرعی می‌باشد؟, این خسارت شرعی نیست.
 با توجه به این که ارزش پول در حال کاهش می‌باشد آیا می‌توان از این نظر خسارت تأخیر را گرفت؟, جایز نیست مگر این که فاصله زمانی به قدری زیاد باشد که ارزش پول فوق العاده کاهش یابد مانند بدهکاریهای مربوط به ده، بیست سال قبل.
 آیا اخذ این نوع خسارت از کفار جایز است؟, در مورد کفاری که اموالشانبرای ما حلال است مانعی ندارد.
 آیا اخذ خسارت تأخیر پرداخت دین توسط بانکها به جهت مصلحت و مقتضیات زمان جنبه شرعی دارد؟, از جوابهای بالا معلوم شد.
 اگر به علت تأخیر پرداخت دین، خسارت و ضرر مسلمی به طلبکار وارد آمده باشد آیا می‌توان این نوع خسارت را گرفت؟, از جوابهای بالا معلوم شد.
 اگر خسارت تأخیر پرداخت دین به صورت شرط ضمن عقد لازم باشد اخذ آن جایز است؟, اگر در ضمن عقد خارج لازم شرط بشود جایز است.
 یکی از صندوقهای قرض الحسنه که وامهای بدون بهره در اختیار افراد قرار می‌دهد با توجه به کثرت متقاضی وام در نظر دارد (در صورت عدم مانع شرعی) اعلام نماید کسانی که مقداری به واحد امور خیریه صندوق (که به افراد بی بضاعت و مستمند کمک بلاعوض می‌نماید) کمک نمایند بدون نوبت و با تسهیلات بهتر وام قرض الحسنه دریافت می‌نماید، حکم شرعی این مسأله چیست؟, اشکالی ندارد.
 چند نفر به کمک و همکاری هم صندوق قرض الحسنه‌ای را تشکیل داده‌اند و به افراد عضو وام می‌دهند، آیا بهره هایی که به عنوان کارمزد دریافت می‌شود حلال است؟ لازم به ذکر است که این گونه بانکها کارمند ندارند تا حقوق به او بدهند بنابراین سودی که دریافت می‌شود در صورتی که حلال باشد در چه موردی قابل استفاده است؟, منظور از کارمزد حق الزحمه‌ای است که به کارمندان بانک یا صندوق قرض الحسنه و مانند آن به عنوان حقوق در مقابل زحماتی که جهت حفظ حسابها و سایر خدمات انجام می‌دهند داده می‌شود و چنانچه مبلغ اضافی به همین نیتگرفته شود و به عنوان حقوق صرف کارمندان و هزینه‌های دیگر شود مانعی ندارد ولی به صورتی که نوشته‌اید اشکال دارد.
 اگر کسی پولی به دیگری قرض دهد و بگوید به شرطی به تو قرض می‌دهم که تو نیز در مقابل به فرزندان من قرآن را تعلیم دهی آیا این کار جایز است؟, احتیاط در ترک چنین شرطی است.
 چنانچه شخص بدهکاری به علت ورشکستگی راضی شود حتی منزل مسکونی و محل کسب و کار خود را به قیمت روز به طلبکاران خود بدهد اما طلبکاران فقط پول نقد از او بخواهند و شخص بدهکار را زندانی نمایند آیا شخص بدهکار در این مدت که در حبس بوده و وقتش هدر رفته، بر طلب کاران حقی پیدا می‌کند که بتواند از طلب طلبکاران کسر نماید؟, در فرض مسأله از نظر شرعی نمی‌تواند خسارتی از طلبکاران بگیرد.
 شخصی مبلغ چهار میلیون تومان از بابت مهریه همسرش بدهکار است، او دارای منزل مسکونی در بهترین محل مشهد می‌باشد که اکنون به مبلغ سی میلیون تومان خریدار دارد آیا این منزل جزء مستثنیات دین است؟, هرگاه دین مزبور مطالب باشد و منزل زاید بر شئونش بوده باشد باید منزل را تبدیل به منزلی که در حد شأنش باشد بکند و تفاوت آن را برای ادای دین صرف نماید.
 آیا مسئولین صندوق قرض الحسنه می‌توانند با پولی که در صندوق است بدون گرفتن وکالت از اعضا (اعضا پول را به صندوق به عنوان قرض الحسنه می‌دهند) کار کنند، حکم شرعی در دو صورت زیر چگونه است؟ الف) سود حاصل صرف صندوق به طور مشاعاعم از وام و خرید لوازم شود. ب) سود حاصل برای عاملین بماند., بدون اجازه گرفتن جایز نیست و اگر در شرایط باز کردن حساب به این مسأله تصریح شده باشد که بخشی از وجوه قرض الحسنه مورد بهره برداری قرار می‌گیرد و از آن به نفع صندوق استفاده می‌شود کافی است و به همان گونه که مردم رضایت داده‌اند باید عمل شود.
 اگر در بازپرداخت وامی که از بانک گرفته شده است تأخیری صورت بگیرد، آیا بانک تحت عنوان جریمه و خسارت تأخیر انجام تعهد می‌تواند پولی را دریافت کند؟, جایز نیست.
 چنانچه شخصی به خاطر مشکلات از شخص دیگری پول بگیرد و شخص پول دهنده چنین بگوید: «به شرطی پول خواهم داد که گندم را به هنگام برداشت به من کیلویی فلان قیمت بفروشی» و فرض این است که فعلا زمان برداشت محصول نیست و قیمت هم نامشخص است، در این صورت گرفتن پول چه حکمی دارد؟, این وام و این معامله باطل است.
 شخصی که می‌خواهد وامی به مدت معینی بگیرد، آیا می‌تواند مبلغیبه وام دهنده صلح کند و در ضمن آن مصالحه، وام مزبور را شرط کند، مثلا بگوید: ۵۰ هزار تومان به تو صلح می‌کنم به شرط آن که ۲۰۰ هزار تومان ۱۰ ماهه به من قرض بدهی و او هم این صلح را قبول کند؟, خالی از اشکال نیست.
 آیا پول اسکناس شمردنی است که اگر به کسی قرض داده شود بتوانیم اضافه از مقدار بگیریم، آیا ربا محسوب نمی‌شود؟, در قرض تفاوتی میان شمردنی و غیر شمردنی نیست و در همه آنها ربا حراماست (اعم از مکیل و موزون و معدود).
 معامله پول با پول چه صورت دارد؟, اگر منظور مبادله ارزهای مختلف با هم باشد، اشکالی ندارد و اگر منظور معامله نوع واحد پول بوده باشد که مثلا اسکناس ایرانی را با همان مبادله کنند چنانچه اسکناسها با هم در عرف بازار متفاوت باشد مثل این که اسکناسهای درشت را گاه بهتر از اسکناسهای کوچک می‌پسندند همان طور که برای مسافران مرغوب‌تر است در اینجا نیز می‌تواند به صورت یک کالا و تابع عرضه و تقاضا باشد (البته با تفاوت کمی که در این گونه موارد در میان عقلا ملحوظ است) صورت سومی نیز دارد و آن این که بخواهند برای فرار از ربا مقداری از اسکناس نقد را با مقدار بیشتری به صورت نسیه و مدت دار بفروشند بی آنکه تفاوت اسکناسها مورد نظر باشد این نوع معامله اشکال دارد و در واقع همان وام توأم با رباست که نام بیع بر آن نهاده شده است.
 آیا اجازه می‌فرمایید مثلا مبلغ یک میلیون تومان را به مدت ۶ ماه به یک میلیون و ۲۰۰ هزار تومان بفروشیم؟, این کار در واقع خریدوفروش نیست زیرا خریدوفروش اسکناس واحد در عرف عقلا وجود ندارد، بلکه همان وام توأم با رباست که نام بیع بر آن گذارده شده است.
 آیا اجازه می‌فرمایید مثلا مبلغ یک میلیون دلار را به مدت یک سال به مبلغ مثلا ۳۰۰ میلیون تومان بفروشیم؟, اشکال ندارد.
 اگر کسی مالی را به شخصی به کمتر از قیمتش بفروشد و شرط کند که خریدار مبلغ معینی را به اوقرض دهد آیا این کار جایز است؟, اشکال ندارد.
 شخصی دارای حساب بانکی است و احتیاج به پول هم دارد، ناچار است از کسی قرض نماید، آیا می‌تواند مبلغ مورد نیاز را یک ساله از طرف مقابل به زیادتر از آن مبلغ بخرد و چک یک سال بعد را بنویسد و به او بدهد؟, جایز نیست.
 یکی از مسائل لازم در اسناد تجارتی (چک، سفته، برات) پشت نویسی آنهاست که به وسیله پشت نویسی انتقال آنها صورت می‌گیرد اما نظر به این که اینها در بین تجار و بازرگانان ارزش تجارتی دارند و حتی به جای وجه نقد معامله و معاوضه می‌شوند آیا می‌توان این اسناد را به طور مستقل (نه این که همراه با قراردادی نزد بانک وثیقه باشند) به عنوان مال مرهونه (مال در گرو وثیقه) وثیقه و گرو گذاشت یا؟, اگر چک و سفته از فرد معتبری باشد می‌توان آن را به عنوان وثیقه پذیرفت.
 مرد مقلد مرجعی است که مثلا تعدد موجب و قابل را شرط می‌داند و زن از مجتهدی تقلید می‌کند که اتحاد موجب و قابل را کافی می‌داند، در اینجا طبق نظر کدام یک از این دو مرجع باید عمل کرد؟, در چنین مواردی احتیاط آن است که مطابق فتوای مرجعی که تعدد را شرط می‌داند عمل کنند.
 به دختری گفتند مهریه شما ۱۵ هزار روپیه هندی است و او به این مهریه راضی شد ولی در عقدنامه ۱۰ هزار نوشته شد، وکیل بعد از خواندن عقدنامه، بر مهریه نوشته شده صیغه جاری کرد، آیا این صیغه (ازدواج دائمی) صحیح است؟, احتیاط آن است که صیغه عقد را مجددا با مهریه مورد توافق جاری کنند.
 اگر زن، مرد را وکیل در اجرای عقد دائم کند و مرد مدعی اجرای عقد موقت باشد (آن هم بعد از چند سال) حکم عقد، مهر و توارث بین زن و شوهر و فرزندان چیست؟, در صورتی که یقین داشتهباشد که مرد راست می‌گوید و عقد موقت خوانده است، عقد باطل است و زن و مرد از هم ارث نمی‌برند ولی فرزندان آنها از آنها ارث می‌برند مگر اینکه مرد عالم بوده که این عقد باطل است، در اینصورت فرزندان، تنها از زن ارث می‌برند نه از مرد و حد زنا بر مرد جاری می‌شود و در هر حال باید مهر المثل زن را بپردازد.
 آیا یک نفر می‌تواند اصالت و وکالت عقد را به فارسی یا عربی اجرا کند؟, مرد می‌تواند از طرف زن وکیل شود و عقد را بخواند و از طرف خودش قبول کند مثل این که بگوید: موکله خودم فلان کس را به عقد موقت خودم در فلان مدت به فلان مبلغ مهر در آوردم سپس بگوید قبول کردم، در صورتی که عربی بتواند، به عربی بخواند و اگر نتواند به فارسی بخواند و زن هم می‌تواند از طرف مرد وکیل شود.
 کسی که بدون انقضای عقد موقت، عقد دائم اجرا کند و بعدا متوجه شود، آیا عقد دائم او باطل است؟, احتیاط واجب آن است که مجددا عقد را بخواند ولی اگر قبلا فرزندانی به وجود آمده باشند، حلال زاده‌اند.
 آیا تعدد وکیل از سوی مرد و زن در اجرای عقد لازم است؟, تعدد وکیل در اجرای عقد احتیاط مستحب است.
 چنانچه مستحضر هستید در احکام عقود از قبیل بیع و اجاره و نکاح و … طرفین عقد (یا وکیل آنها) به منظور ایجاب و قبول باید صیغه بخوانند- مخصوصا در عقد ازدواج- و منظور از صیغه کلمات و جملات بههر لفظ و زبانی که باشد، البته مقصود و مطلوب بالذات، معانی و مفاهیم و مفاد کلمات و جملات می‌باشد، بنابراین عقل و منطق حکم می‌کند که صیغه به زبانی باشد که طرفین ازدواج و شاهدان قضیه و حضار مجلس با آن زبان آشنایی داشته باشند؛ سؤال این است که برای غیر عرب چه لزومی دارد که این صیغه به عربی باشد در حالی که هر شخصی با زبان مادری و رسمی خودش بهتر می‌تواند مطلبی را بیان و تفهیم و یا تفهم نماید؟, اجرای صیغه به هر زبانی که برای طرفین مفهوم باشد جایز است، فقط در نکاح و طلاق احتیاط اجرای صیغه به زبان عربی است مشروط بر این که معنای آن را بدانند بنابراین اگر مجری صیغه آشنا به عربی نباشد می‌تواند آن را هم به زبان خودش اجرا نماید.
 اگر دختر باکره بدون اجازه پدر و یا جد پدری شوهر کند شرعا تکلیف چیست؟, احتیاط آن است که دختر اجازه پدر را به دست آورد.
 طبق فتوای علما در صورتی که پدر و یا جد پدری غایب باشد و دختر باکره احتیاج به شوهر داشته باشد، اجازه ساقط می‌شود، معنای احتیاج داشتن به شوهر چیست؟, منظور این است که به سنی رسیده است که هرگاه شوهر نکند به زحمت یا به خطر می‌افتد.
 آیا برای ازدواج با دختر باکره، اذن پدر یا ولی لازم است؟ آیا در این مسأله، ازدواج موقت با دائم فرق دارد؟, احتیاط واجب آن است که اجازه بگیرند و تفاوتی میان ازدواج موقت و دائم نیست.
 دخترجوانی بدون اذن پدر و مادر خود به خانه کسی می‌رود و به درخواست پسر و دختر عقد نکاح بدون رضایت پدر خوانده می‌شود و اعمال مترتب بر نکاح انجام می‌گیرد، در حالی که اگر دختر با پدر مشورت می‌کرد مانعی هم وجود نداشت، در این دو صورت (تحصیل رضایت پدر بعد از عقد و عدم تحصیل رضایت)، حکم عقد چیست؟, بهتر این است که بعدا رضایت پدر را جلب نماید.
 دختری قبل از نه سالگی به عقد شخصی در آمده است در حالی که دختر از موضوع خبر نداشته و عقد را پدر دختر جاری کرده است و در ضمن، فاصله سنی بین این دختر و آن مرد حدود ۲۵ سال است و آن مرد زن دیگری نیز دارد و حتی دخترش با این زن دوم هم سن است. وقتی دختر بالغ می‌شود عدم رضایت خود را از این عقد اعلام می‌کند و اصرار می‌کند که این ازدواج به مصلحت من نیست و من طلاق می‌خواهم ولی مرد حاضر به طلاق نمی‌شود، آیا این عقد درست است و باید به این عقد ملتزم باشد یا می‌تواند با کسی دیگر ازدواج کند با توجه به اینکه دختر به حدی رسیده که احتیاج به شوهر کردن دارد؟, چنانچه این عقد به مصلحت دختر نبوده، باطل است و دختر می‌تواند بدون طلاق شوهر کند ولی اگر دختر بعد از بلوغ رضایت داده است نمی‌تواند آن را به هم بزند.
 اگر دختری با پسر هم شأن شرعی و عرفی خود قصد ازدواج داشته باشد، آیا اذن پدر ساقط است؟, در فرض مسألهاگر پدر مخالفت کند اذن او ساقط می‌شود.
 برای خاله بنده خواستگارهای زیادی آمده که بیشتر آنها افرادی متدین بوده‌اند ولی پدر بزرگ من که پدر خاله‌ام می‌باشد آنها را رد کرده است. او می‌گوید فقط با فامیل من باید ازدواج کند حال می‌خواستم بدانم که تکلیف او با چنین پدری چیست و چه راهی را در پیش بگیرد؟, هرگاه خواستگاران با او تناسب داشته‌اند و کفو شرعی و عرفی بوده‌اند، او حق نداشته آنها را رد کند همچنین حق ندارد اصرار بر ازدواج با فامیل کند و اجازه و اذن او در این صورتها ساقط است، در عین حال اگر بتواند رضایت پدر را به دست آورد کار خوبی کرده است.
 اگر مرد، مقلد مرجعی باشد که معتقد است ازدواج موقت دختر باکره بدون اجازه پدرش جایز است ولی دختر مقلد کسی است که می‌گوید احتیاط واجب کسب اجازه از پدر است، آیا آن مرد می‌تواند این دختر را بدون اجازه پدرش عقد کند؟, بنابراین احتیاط واجب، دختر نمی‌تواند بدون اجازه پدر ازدواج کند.
 زن و مردی پس از چند سال ازدواج بچه دار نشدند، دکتر تشخیص داده است که عیب از جانب مرد بوده است و اکنون زن می‌گوید شوهرش فاقد بیضه است و بچه دار نشدن آنها بدین جهت است، در این صورت آیا زن می‌تواند عقد را فسخ کند؟, در صورتی که آگاهی بر این امر نداشته، می‌تواند فسخ کند مگر اینکه بعد از آگاهی راضی شده و با او زندگی کرده باشد.
 آیا بیماری ایدز را در هر یک از زن ومرد، از عیوبی که بتوان عقد نکاح را بدون طلاق فسخ کرد می‌دانید؟, اگر به گواهی اهل اطلاع این بیماری در مرحله‌ای باشد که موجب سرایت و خطر گردد و شوهر حاضر به طلاق دادن زن نباشد، زن می‌تواند طلاق خود را به وسیله حاکم شرع بگیرد و مرد نیز در اینگونه موارد می‌تواند زن را طلاق بدهد.
 شوهرم پزشک محترم و مطلعی بوده که بعد از چند سال زندگانی مشترک زناشویی متأسفانه مبتلا به جنون شد. من اختلال حواس او را به دادگاه اعلام و پزشک قانونی هم مراتب را تأیید کرده است، در صورتی که حاکم شرع حجر را ثابت و او را محجور علیه بداند، آیا با صرف صدور حکم حجر، عقد نکاح فسخمی شود؟ یا جهت وقوع فسخ ازدواج باز باید به محکمه مراجعه شود؟, زن می‌تواند صیغه فسخ را جاری کند و احتیاط آن است که آن را به اطلاع حاکم شرع برساند.
 اگر زن بعد از ازدواج بفهمد شوهرش مسلمان نیست، حکمش چیست؟, نمی‌تواند با او زندگی کند و ازدواجش باطل است.
 دختری را به ازدواج دائمی پسرم در آورده‌ام و عروسی هم نموده‌اند، حال معلوم شده که دختر مدتهاست به بیماری صرع «۱» مبتلاست، خود دختر و دکترش هم تصدیق نموده‌اند ولی پدر و مادرش این مطلب را نگفته و پنهان نموده‌اند، حتی دختر می‌گوید: می‌خواستم بگویم، ولی پدر و مادرم مانع شدند، تکلیف عقد و مهریه چیست؟, بیماری صرع موجب خیار فسخ در عقد نکاح نیست و اگر بخواهد دختر را طلاق دهد، چنانچه عروسی نموده باید تمام مهر رابپردازد.
 آیا نبودن بکارت در دختر، باعث جواز فسخ عقد می‌شود؟ و معنای فسخ چیست؟, در صورتی که شرط بکارت کرده باشد حق فسخ دارد و معمولا در محیطهای ما، شرط بکارت به عنوان یک شرط ضمنی و از پیش توافق شده می‌باشد و معنای فسخ این است که بگوید من عقد را فسخ کردم یا به هم زدم و به هر زبانی باشد کافی است.
 در صورتی که داماد به خاطر عدم بکارت، نکاح را فسخ کند چه مقدار از مهریه را باید بپردازد و در صورت تدلیس از چه کسی می‌تواند بگیرد؟, در صورت شرط بکارت یا هر شرط کمال و عدم نقص- خواه به (۱). بیماری صرع یعنی غش کردن. صورت ذکر در عقد باشد یا قبل از آن- چنانچه خلاف آن ثابت شود حق فسخ دارد و هرگاه دخول حاصل نشده باشد، مهر به کلی ساقط است و اگر حاصل شده باشد، مهر المسمی پرداخته می‌شود سپس از کسی که تدلیس کرده می‌گیرد.
 زید، دختر بالغه خودش زینب را به عقد نکاح بکر، فرزند خالد در آورد و خالد، دختر نابالغ خودش سلمی را به عقد نکاح عمرو فرزند زید در آورد. بعد از مدتی زید پدر زینب این رشته را قطع کرد و تزویج دخترش زینب را به بکر انکار کرد و برای فسخ نکاح دخترش زینب به دادگستری جور مراجعه کرد و وقتی که طرفین برای قضاوت به دادگستری رسیدند دختر زید (زینب) ادعای فسخ نکاح را تکذیب کرد و گفت من می‌خواهم همراه همسرم بکر که به عقد او در آمده‌ام برومو قانون به نفع زینب و بکر حکم کرد. وقتی زید اینجا تحقیر شد، دشمن خانواده خالد شد خواست دختر خالد سلمی که به عقد نکاح پسرش عمرو درآمده بود را به خانه بیاورد ولی دختر خالد سلمی فهمید که زید قصد انتقام دارد، چرا که مخاصمت پسرش عمرو با او شروع شده بود و به خاطر همین، نکاح عمرو را فسخ کرد الآن سلمی بالغ شده است، آیا فسخ سلمی صحیح است؟, هرگاه ازدواج دختری قبل از بلوغ مصلحت نداشته است، از اول عقد باطل بوده است اما اگر در آن زمان برای دختر مصلحت داشته و الآن دارای مفسده مهمی است باید پیش یکی از علما برود و مدرک خود را بر وجود مفاسد فعلی و اینکه منظور آنها انتقام جویی است ارائه دهد، اگر ثابت شود خطری آن دختر را تهدید می‌کند، آن عالم می‌تواند صیغه طلاق او را جاری کند.
 اگر مردی قبل از ازدواج از نزدیکی عاجز باشد و زن بعد از مراسم عروسی بفهمد و فورا عقد و نکاح را به هم نزند و از شوهر جدا نشود، آیا در این صورت زن می‌تواند بدون طلاق شوهر کند؟, در این موارد، زن باید به حاکم شرع مراجعه کند و حاکم یک سال بهمرد مهلت می‌دهد اگر درمان شد ازدواج باقی است، در غیر این صورت زن می‌تواند نکاح را فسخ کند و احتیاج به طلاق نیست و به فرض که مرد بعد از آن هم خوب شود قابل بازگشت نیست مگر به صورت ازدواج جدید.
 اگر تدلیس کننده خود زن باشد و شوهر پساز آگاهی از وجود عیب، نکاح را فسخ کند، موردی که دارای بیماری روانی، سرگیجه، استفراغ، تشنج، پرخاشگری و حالتهای غیر عادی که ناشی از بیماری روانی غیر قابل علاج باشد و پزشکان متخصص و شهود عینی تصدیق کرده‌اند آیا این فسخ صحیح است؟, هرگاه زوجه و کسان او طوری وانمود کنند که زن سالم است و در واقع سلامت زن به صورت شرط در ضمن عقد در آید و بعدا کشف خلاف شود شوهر می‌تواند عقد را فسخ کند و اگر دخول نکرده، مهری برای زن نیست و اگر قبل از آگاهی بر عیب دخول کرده است تمام مهر بر او لازم است و می‌تواند آن را از تدلیس کننده بگیرد و اگر تدلیس کننده زن باشد مهر او ساقط است.
 اگر زن بعد از عقد بفهمد همسرش معتاد است آیا می‌تواند عقد را فسخ کند، تکلیف مهریه چه خواهد شد؟, اگر زن در موقع عقد شرط کند که هرگاه شوهر مثلا مسافرت نماید یا معتاد به مواد مخدر گردد یا خرجی او را ندهد اختیار طلاق با او باشد این شرط باطل است ولی هرگاه شرط کند که او از طرف شوهرش وکیل باشد که هرگاه این کارها را انجام دهد خود را مطلقه کند این وکالت صحیح است و در چنین صورتی حق دارد خود را طلاق دهد.
 آیا ازدواج غیر سید با زن سیده جایز است؟ چون بعضی معتقدند که در ازدواج کفو بودن شرط است و سیده با غیر سید کفو نیست و ثانیا اگر احتمالدرگیری باشد حکم مسأله چیست؟, جایز می‌باشد و درزمان ائمه معصومین (علیهم السلام) فراوان بوده است ولی اگر خطر درگیری باشد از آن صرف نظر کنید.
 آیا ازدواج مرد شیعه با دختر یهودی و نصرانی و ارمنی و سایر اهل کتاب جایز است؟, تنها ازدواج موقت جایز است.
 آیا ازدواج مردان سنی با دختران شیعه جایز است؟ ازدواج مرد شیعه با دختر سنی چطور؟, در صورتی که خوف انحراف نباشد مانعی ندارد ولی در صورتی که احتمال انحراف عقیدتی باشد جایز نیست.
 اخیرا از چند تن از علما پرسیده‌اند که آیا ازدواج پدر، با مادر زن فرزند خویش شرعا جایز است؟ ایشان گویا فرموده‌اند: جایز نیست، نظر حضرت عالی چیست؟, جایز است و کسی قائل به حرمت نیست.
 شخصی با پسری لواط کرده است ولی شک دارد که در زمان این عمل بالغ بوده یا نه، آیا ازدواج او با خواهر یا دختر یا مادر آن پسر جایز است؟, در صورتی که فاعل، مشکوک البلوغ باشد، خواهر و مادر و دختر آن پسر بر او حرام نمی‌شود.
 دختری در ایام عقد با یک نفر زنا کرده است، شوهرش که فعلا صورت عقدش معلوم نیست، او را طلاق داده و بعد از طلاق، زانی این دختر را عقد کرده است آیا این عقد شرعا درست است؟, در صورتی که عقد قبلی با رضایت انجام شده و صحیح بوده و زنا با زن شوهردار واقع شده، آن دختر بر زانی حرام ابدی است (بنابر احتیاط واجب).
 آیا ازدواج با صوفیه جایز است؟, صوفیه فرقه‌های مختلفی دارند و عقاید آنها مختلف است، بعضی از نظرعقیده منحرفند و بعضی منکر ضروریات دین هستند در حالی که بعضی دیگر چنین نیستند و فقط انحرافات جزئی دارند، بنابراین هرکدام را جداگانه باید سؤال کرد تا جواب داده شود.
 آیا ازدواج با دختری که به ظاهر مسلمان است ولی اهل نماز نیست، مثل ازدواج با کافر است؟, این ازدواج جایز است ولی باید تدریجا او را دعوت به انجام واجبات نمود.
 اگر مردی با زنی که در عده است از روی جهل به مسأله، عقد دائم یا موقت بخواند، آیا این زن بر او حرام ابدی می‌شود؟ حکم صورت عمد را نیز بیان فرمایید؟, در دو صورت حرام ابدی می‌شود یکی آن که ازدواج و دخول کند هرچند از روی جهل باشد دوم آن که آگاهانه ازدواج کند، هر چند دخول ننماید.
 آیا جایز است خواهرزاده زن مطلقه‌ای را که در عده طلاق رجعی است بدون اجازه خاله مطلقه‌اش صیغه کرد؟, بدون اذن او جایز نیست، مگر بعد از گذشتن عده.
 چه مدرکی برای محرمیت دایی جز شهرت فتوایی وجود دارد؟, این مسأله صریحا در آیه ۲۳ سوره نساء آمده است، آنجا که می‌فرماید: (و بنات الأخ و بنات الأخت) مسلما هنگامی که دختر خواهر به شخصی محرم باشد دایی هم با او محرم می‌شود زیرا از یک طرف دختر خواهر است و از یک طرف دایی.
 آیا عروس زوجه انسان (یعنی زوجه فرزندی که آن زن از شوهر دیگر دارد) بر او محرم است؟, تنها عروس خود انسان یعنی همسر پسرش بر او محرم است نه عروس همسرش.
 اگر زید زنش راطلاق دهد و آن زن بعد از طلاق و عده، با فردی دیگر ازدواج کند و از این ازدواج دختری متولد شود، آیا زید می‌تواند بعد از رسیدن آن دختر به سن ازدواج با او ازدواج کند؟, دختر زن انسان از شوهر دیگر با او محرم است (به شرط دخول با آن زن) و فرقی میان دخترانی که قبل از نکاح و بعد از طلاق متولد شده‌اند نیست.
 مردی زنی را برای مدت کوتاهی صیغه کرده، بعد از انقضای مدت، محرمیت بین مرد با دختر زنی که صیغه شده باقی است- چه زن زنده باشد یا فوت کرده باشد- آیا نسبت به دختر دختر این زن و همچنین هر چه پایین رود، نیز محرمیت باقی است؟, چنانچه با آن زن نزدیکی کرده باشد دختران آن زن مطلقا بر او حرامند.
 اگر زنی که شوهر او مرده است و از او پسران و دخترانی دارد با مرد دومی ازدواج کند آیا شوهر دوم به پسران و دختران این خانم محرم است؟, شوهر دوم پس از عروسی با آن زن نسبت به دختران آن زن از شوهر اول محرم است و اما نسبت به پسران محرمیت مفهومی ندارد.
 شخصی با همسر شهیدی که دارای یک دختر است، ازدواج کرده، آیا این دختر بر پدر این آقا (پدر بزرگ) محرم است، اگر نیست راه محرم شدن چیست؟, نامحرم است، ولی هرگاه آن پدر فرزند دیگری داشته باشد و صیغه شرعی این دختر را با آن فرزند بخوانند، حکم عروس او را پیدا می‌کند و بر او محرم می‌شود.
 مردیدارای دو زن است و از هر دو دارای اولاد است و می‌دانیم که اولاد پسر و اولاد اولاد پسر این زن با آن زن محرمند، اینک سؤال این است که آیا اولاد دختر آن زن (نوه دختری زن اول) نیز به زن دیگر محرم می‌باشند؟, نوه‌های پسری و دختری همه با آن زن محرمند، زیرا زن پدر و زن جد جزء محارمند.
 گاهی افرادی که صاحب فرزند نمی‌شوند، دختری از پرورشگاه می‌گیرند، آیا راهی برای محرم شدن او بر پدر خوانده وجود دارد؟, هرگاه آن مرد پدری داشته باشد و این دختر به ازدواج موقت او درآید بر این مرد و فرزندان او محرم می‌شود و اگر پسرانی از همسر دیگر دارد صیغه موقت دختر را برای خودش بخواند تا برای پسرانش محرم شود ولی در این صورت نسبت به خودش بعد از پایان مدت عقد موقت، محرم نخواهد بود.
 شخصی پس از فوت همسرش دوباره ازدواج کرده و مادرزن اول او نیز دوباره ازدواج کرده است، آیا هنوز با مادر زن اول محرم است؟ در صورت طلاق چطور؟ اگر پسر کسی بمیرد و عروس او شوهر دیگری کند یا عروسش طلاق بگیرد و با دیگری ازدواج کند، آیا بازهم به پدر شوهر اول محرم است؟, مادر زن در هر حال محرم است و عروس هم در هر حال به پدر شوهر محرم است.
 مردی دارای دو زن است و از هر زنی چند دختر دارد همه دخترها را شوهر داده، آیا شوهران این دختران به زن دیگر آن مرد محرمند؟ و آیا فرزندان و نوه‌ها چه از این دختران وچه از آن دختران، نسبت به زنهای دیگر آن مرد محرمند؟, بچه‌ها و نوه‌ها به مرد و زن محرمند ولی داماد یک زن به زن دیگر محرم نیست.
 آیا مادر زن دوم به پسر زن اول محرم است؟, محرم نیست.
 در صورتی که زن اول از شوهر اولی خود (غیر از شوهر فعلی) پسری داشته باشد، تکلیف این پسری که از شوهر قبل بوده است با زن و مادر زن شوهر دوم چیست؟, محرم نیستند.
 زنا در عده عقد موقت چه حکمی دارد؟ آیا موجب حرمت ابدی می‌شود؟ فتوای امام (قدس سره) در این مورد چیست؟, زنا در عده متعه مسلما حرام است، ولی موجب حرمت ابدی آن زن نمی‌شود بنابراین اجرای صیغه عقد پس از گذشت عده اشکال ندارد و فتوای امام (رحمه الله) در تحریر الوسیله و توضیح المسائل نیز همین است.
 مهریه هایی که مثلا ۵۰ سال پیش صد تومان بوده، آیا اکنون همان مقدار بر عهده زوج است یا اینکه باید قدرت مقدار خرید صد تومان در ۵۰ سال پیش به عنوان مهریه محاسبه شود؟, باید مصالحه کنند یا بر طبق قیمت امروز بپردازد.
 آیا زن می‌تواند در منزل وظایف خود را انجام ندهد مثلا غذا نپزد، خانه را مرتب نکند؟ آیا مرد می‌تواند زن را مجبور به انجام اینگونه امور بنماید؟, حق ندارد او را مجبور کند، مگر این که زن با میل خود این کارها را انجام دهد.
 اگر زنی مهریه خود را مهر السنه قرار دهد، آیا معادل آن را طلب دارد یا مهر المثل را؟ استفتاءات جدید (مکارم)، ج ۱، ص: ۲۱۶, چنانچه طرفین می‌دانسته‌اند که مهر السنه طبق مشهور پانصد درهم (نقره) است اشکالی ندارد و باید با پول رایج حساب کنند، اما اگر هر دو یا یکی آگاه نبوده‌اند احتیاط آن است که در مورد مقدار مهر با هم مصالحه کنند.
 مهر السنه چیست و ارزش فعلی آن چقدر است؟, مهر السنه طبق مشهور پانصد درهم نقره است و قیمت دقیق آن را می‌توانید از زرگرها سؤال کنید.
 هرگاه زن جز به گرفتن مهر، حاضر به تمکین نباشد و شوهر قادر بر ادای مهر نباشد و در عین حال می‌گوید: طلاق نمی‌دهم و تا پایان عمر نفقه می‌دهم حکم این مسأله چیست؟, اولا؛ زن حق دارد قبل از تمکین، مطالبه مهر کند، حتی اگر شوهر قدرت پرداخت مهریه را نداشته باشد. ثانیا؛ اگر شوهر مهر ندارد باید نفقه را بدهد. ثالثا؛ اگر این امر مدتها ادامه یابد و باعث ضرر و زیان زوجه یا عسر و حرج شدید او شود حاکم شرع مرد را وادار به طلاق می‌کند و اگر طلاق نداد حاکم شرع طلاق می‌دهد و نصف مهر بر ذمه زوج می‌ماند تا وقتی که قدرت پرداخت پیدا کند.
 مردی ازدواج کرده ولی هنوز دخول نکرده است اما زن از طریق انزال در محل باردار شده است وضعیت مهر بعد از طلاق چگونه خواهد بود؟, هرگاه مرد سبب باردار شدن زن شده است احتیاط واجب آن است که تمام مهر را بدهد، هرچند دخول نکرده باشد.
 اگر زن دائمی شرط کند که هفته‌ای فقط یکی دو بار تمکین کند، آیا این شرط صحیح است؟, چنانچه طرفین به اینشرط راضی شده باشند این شرط صحیح است.
 آیا این شرط که همسر آینده کارهای معمولی منزل را انجام دهدصحیح است و در صورتی که به شرط عمل نکرد حکم آن چیست؟, هرگاه شرط کنند، این شرط لازم الاجراست و در صورت تخلف احتیاط این است که زن هزینه آن را بپردازد.
 چند نفر به زنی به اجبار تجاوز کرده‌اند: الف) آیا هرکدام باید جداگانه یک مهر المثل بپردازند یا همه یک مهر المثل می‌دهند؟ ب) هرگاه تجاوز از یک نفر چند بار واقع شود آیا مهر المثل نیز تکرار می‌شود؟, الف) هرکدام باید مهر المثل جداگانه بپردازند. ب) هرگاه تکرار شود ظاهرا یک مهر بیشتر ندارد مگر اینکه مهر را بپردازد و مجددا تجاوز کند.
 آیا در عقد نکاح دائم می‌توان شرط کرد که نزدیکی زن و مرد صورت نگیرد؟, در عقد دائم خالی از اشکال نیست.
 مهر السنه که پانصد درهم می‌باشد، یک درهم آن معادل چند گرم می‌باشد؟, هر درهم در حدود ۵/ ۲ گرم می‌باشد بنابراین پانصد درهم در حدود ۱۲۵۰ گرم می‌شود به طور تقریب.
 چون درهم سکه دار این زمان وجود ندارد، آیا مبنای قیمت مهر السنه نرخ نقره عمومی می‌باشد؟, در شرایطی که درهم سکه دار وجود ندارد باید فرض را بر این بگیریم که اگر نقره موجود سکه دار و رایج بود چه اندازه به قیمت آن افزوده می‌شد اضافه قیمت را به طور تقریبی حساب کنیم و بر آن بیفزاییم و از آنجا که این حکم یک حکم استحبابی است محاسبات تقریبی در آن ضرر ندارد.
 غالب فقهای شیعه فرموده‌اند زوجه حقدارد مهر غیر مؤجل رامطالبه و قبل از دخول می‌تواند از تمکین تا گرفتن مهر امتناع نماید و نیز فرموده‌اند در صورت بذل تمکین به فرض دریافت مهر (تمکین تعلیقی) استحقاق نفقه نیز دارد. آیا حق امتناع زوجه از تمکین مختص به دخول است یا شامل سایر استمتاعات و یا اطاعت از زوج در امور لازم (از قبیل اقامت در منزل شوهر یا مسافرت با رضایت وی) نیز می‌گردد به نحوی که اگر در این امور از شوهر اطاعت نکند ناشزه محسوب می‌شود؟, ظاهر این است که زن می‌تواند بدون گرفتن مهر معجل خود را مطلقا تسلیم شوهر نکند و در این مدت بر زوج واجب است نفقه او را بدهد.
 اگر بین طرفین در این جهت اختلافی حاصل شود و زوجه مدعی تمکین تعلیقی بشود و زوج اظهار نماید که همسرش اهل تمکین حتی در صورت دریافت مهر نیست و قراینی هم در حد افاده احتمال بر صحت اظهارات زوج وجود داشته باشد آیا به صرف ادعای زوجه، شوهر ملزم به پرداخت نفقه می‌گردد و یا اینکه فصل خصومت باید از طریق اقامه بینه و یمین به عمل آید و بنابراین چه کسی مدعی و یا منکر شناخته می‌شود؟, هرگاه ظاهر حال زوجه‌ای که نزد مرد زندگی می‌کند تمکین می‌باشد و شوهر ادعای خلاف آن را کند باید ثابت نماید و اگر ظاهر حال عکس آن باشد ادعای زوج مقبول است.
 در تحریر الوسیله و کتابهای فقهی دیگر مذکور است که اگر پدر برای طفل صغیر خود عیال اختیار کند و طفل فقیر باشد، مهریه آن زنبه عهده پدر طفل می‌باشد حال اگر پدر برای فرزند کبیر خود که ناقص عقل و گوش و زبان می‌باشد و قادر نیست هزینه زندگی خود و همسرش را تأمین کند، عیال اختیار کند مهریه و نفقه این زن بر عهده چه کسی می‌باشد؟, ظاهر این است که نفقه بر پدر است و اگر مهر نقدی باشد آن هم بر پدراست و در صورتی که بر ذمه زوج باشد می‌توان انتظار بهبودی مجنون را کشید و اگر بهبود نمی‌یابد بر عهده پدر است.
 زن و مردی و یا اولیا و بزرگان آنها قراردادی بین خودشان می‌گذارند، مهریه را هم تعیین می‌نمایند، سپس مبلغ دویست هزار تومان از مهریه نقدا داده می‌شود و بقیه بر ذمه زوج می‌باشد و ارتکاز عرفی بر این است که پس از انجام مراسم عروسی زوجه می‌تواند مطالبه نماید و زوج هم باید عند القدره بپردازد همان طوری که علمای گذشته در عقدنامه‌ها می‌نوشتند (فلها المطالبه بشرط التمکین و له الاداء عند القدره و الامکان) ولی در این زمان دفاتر رسمی ازدواج بنای مذکور را در نظر نگرفته و می‌نویسند که زوج باید عندالمطالبه پرداخت نماید و روی این اصل وقتی که اختلافی در بین آنها واقع می‌شود زن می‌گوید مادامی که شوهر مهریه را نقدا نپردازد حاضر به تمکین نخواهد شد باید نفقه او را هم بدهد آیا زوجه چنین حقی را دارد؟, در صورتی که شرط شده باشد مهریه را عند المطالبه بپردازد زن حق مطالبه مهر را دارد و اگر عدم تمکین به استناد عدم پرداخت مهریه باشد حق نفقه نیز دارد واگر شرط شده باشد و یا قرینه از جهت عرف و عادت وجود داشته باشد که عند القدره و الاستطاعه بپردازد در صورت عدم توانایی شوهر، زن حق مطالبه ندارد و اگر تمکین ننماید حق نفقه ندارد.
 در فرع مذکور اگر زن حق امتناع از تمکین داشته باشد تا مهر به وی تسلیم شود اگر زن جهت استمتاعات به غیر از مقاربت تسلیم شده و مدتی خود را در اختیار زوج قرار دهد این امر باعث از بین رفتن حق امتناع زوجه می‌شود یا این که فقط تسلیم و تمکین تام مسقط است؟, تمکین تام مسقط است.
 برادر این جانب ده سال پیش (سال ۶۴) ازدواج نمود و بابت مهریه درعقدنامه چنین نوشته شده است: یک جلد کلام الله مجید به هدیه پنج هزار ریال به انضمام یکصد و ده کیلوگرم نمک طعام به ارزش چهار هزار ریال و یک صد گرم ابریشم خالص سبز به ارزش یک هزار ریال و دویست و بیست و پنج گرم طلای خوب و معمول بازار به ارزش فعلی نهصد هزار ریال و تعداد هفتصد (۷۰۰) سکه طلای بهار آزادی به ارزش فعلی بیست و چهار میلیون و پانصد هزار ریال که جمعا بیست و پنج میلیون و چهارصد و ده هزار ریال می‌شود. به طوری که ملاحظه می‌فرمایید مهریه فوق تماما به پول تبدیل گردیده است و قصد و نیت زوج در زمان عقد همان مبلغ ذکر شده بوده است که توسط عاقد قرائت گردیده و مورد توافق و امضا قرار گرفته است اکنون زن مهریه خود را بر اساس قیمتروز طلب می‌نماید آیا حق با زن است یا شوهر؟, اگر موقع اجرای صیغه عبارت به همین صورت خوانده شده و قیمت هر یک از این امور بیان شده است مهریه واقعی همان مبلغ ذکر شده می‌باشد ولی اگر به طور یقین ثابت شود که شوهر قصد قیمت داشته و زن قصد سکه نه قیمت، مهریه مذکور باطل می‌شود و باید مهر المثل داده شود.
 حقیر بدون اطلاع از مرام بهائیت به ازدواج مردی بهایی با اجرای صیغه عقد اسلامی درآمدم و بعد از چند سال زندگی همسرم فوت کرد، در وقت اجرای صیغه قطعه زمینی به عنوان مهریه به این جانبه تحویل شد که بعد از انقلاب چون همه املاک آنها را دولت تصرف نمود ملک این جانبه نیز همراه آنها به تصرف دولت درآمد آیا این جانبه ذی حق هستم تا مطالبه حق کنم و آیا مهر مذکور ثابت است؟, شما به اندازه مهر المثل در اموال آن مرد حق دارید.
 الف) دختر خانمی مهریه‌اش هم معجل بود و هم مؤجل، مقدار معجل را در مجلس عقد دریافت نمود و در مؤجل، زمان خاصی معین نشد ولی ازقراین حالیه و مقالیه مثل اینکه داماد از قبول کردن مهریه سنگین امتناع داشت ولی پدر دختر گفت مهریه را کی داده و کی گرفته، به دست می‌آید که موقع پرداخت، بعد از عروسی است اما الآن دختر به تحریک والدین اصرار بر دریافت مؤجل نیز دارد آیا دختر و یا والدین او حق امتناع از عروسی را قبل از پرداخت باقیمانده مهریه دارند؟, هرگاه قراینی وجود داشته کهمؤجل را با فاصله قابل ملاحظه‌ای بپردازند دختر نمی‌تواند از عروسی امتناع کند. ب) داماد قبل از عروسی برای خانم خود مقدار قابل توجهی وسایل زینتی از قبیل طلا و غیره به عنوان هدیه گرفته است به فرض این که دختر حاضر به عروسی نشود آیا داماد حق مطالبه آن وسایل زینتی را دارد و آیا استفاده دختر بعد از اطلاع از عدم رضایت داماد از آن زینت آلات جایز است؟ حق دارد، و تصرف در آن از سوی دختر در فرض مسأله جایز نیست. ج) اگر مهریه سیصد هزار تومان و نصف مایملک داماد باشد آیا این مهریه باطل نیست؟ این مهریه مجهول و باطل است و به جای آن باید مهر المثل بپردازد.
 آیا زن می‌تواند بدون کسب اجازه از همسرش از منزل خارج و با افراد یا خانواده هایی رفت و آمد داشته باشد و یا در جلسات مذهبی شرکت کند؟, باید با رضایت همسرش باشد.
 آیا زن می‌تواند به دلیل آن که به من تهمت زده‌ای و یا آبروی مرا پیش دوستان و نزدیکان با سخنان تهمت آمیز برده‌ای خود را بر شوهر رسمی و شرعی خود حرام کند و با دیدنش در حجاب شود و از او تمکین عام و خاص نکند؟ اگر چه شوهر بارها به پاکی او اعتراف و از او به نحوی دلجویی کرده باشد؟, زن حق ندارد به این اعذار از تمکین خودداری کند و اگر شوهر به اوتهمت زده، باید نزد حاکم شرع برود و مجازات او را بخواهد، مگر این که زن او را ببخشد.
 آیا بین باکره و زنان دیگردر این مورد که دخول باعث مهر کامل و عدم دخول باعث تنصیف مهریه می‌شود فرقی هست؟, فرقی میان باکره و غیر آن نیست.
 شخصی دختر خود را شوهر می‌دهد، چه مسائلی را انجام می‌دهند که شوهر قدرت آمیزش خود را از دست می‌دهد به گونه‌ای که منجر به طلاق می‌شود، بعد از عده، پدر دخترش را به عقد مرد دیگری درمی آورد که این شوهر نیز به سرنوشت مرد اول گرفتار می‌شود ولی وقتی به دکتر مراجعه می‌کند دکتر او را سالم تشخیص می‌دهد در عین حال دارو اثر نمی‌بخشد پدر دختر مبلغ ۳۱۰ هزار تومان برای طلا و جهیزیه گرفته و پنجاه هزار تومان خرج عروسی کرده و صد هزار تومان مهریه دختر قرار داده است، اگر شوهر طلاق بدهد حق دارد پول و مصرف را پس بگیرد؟ حکم مهریه چیست؟, هرگاه دخول صورت نگرفته باشد باید نصف مهر را بدهد و اموالی که خریده است قابل بازپس گرفتن نیست. در مورد جهیزیه و طلا هرگاه جزء مهریه بوده باید نصف آن را به زن بدهد و اگر جزء مهریه نباشد آن چه موجود است را می‌تواند بازپس بگیرد.
 عقد موقت دوشیزه بدون اذن پدر چه حکمی دارد؟, احتیاط واجب آن است که با اجازه پدر باشد.
 عقد موقت از نظر اسلام چه حکمی دارد؟, ازدواج موقت یکی از احکام مسلم فقهی است، شرح بیشتر را در کتابما به نام «این است آیین ما» و همچنین در جلد ۳ تفسیر نمونه ذیل آیه ۲۴ سوره نساء مطالعه کنید.
 شخصی زن جوانی را متعه کردهو با اقرار خود مواقعه نیز انجام شده و زن مزبور پس از آن، وضع حمل کرده و طفل را به مرد متمتع نسبت می‌دهد ولی مرد منکر الحاق ولد به خود می‌باشد آیا قسم به نفی ولد از طرف مرد در این صورت مشروعیت دارد؟, چنانچه مرد اقرار به مواقعه دارد ولد به او ملحق است و با قسم از او نفی نمی‌شود.
 آیا مرد مسلمانی که همسر مسلمان دارد می‌تواند زن ذمی را به عقد موقت خود درآورد؟, متعه ذمی بر مسلمان بدون اجازه همسر مسلمانش کراهت دارد.
 اگر شخصی با زن بی شوهری ازدواج موقت کند و این زن به برادرش اطلاع ندهد، آیا این کار خیانت به برادر محسوب می‌شود؟ در صورتی که برادر با این ازدواج مخالف باشد و زن شرایط ازدواج موقت را داشته باشد آیا این ازدواج جایز است؟, اجازه برادر معتبر نیست و اطلاع ندادن به او خیانت محسوب نمی‌شود ولی مشورت با او مناسب است.
 مردی زنی را به عقد موقت خود در می‌آورد در بین مباشرت با آن زن شک می‌کند که آیا او از زنانی است که زیاد صیغه می‌شود و عده نگه نمی‌دارد یا نه، آیا تحقیق واجب است؟, سؤال و تحقیق از زن واجب نیست.
 آیا متعه اهل کتاب و کافر جایز است؟, متعه اهل کتاب جایز است.
 در صورت جایز بودن متعه اهل کتاب در کشورهای غربی آیا باید صیغه عقد به زبان عربی خوانده شود یا همان توافق بین ۲ نفر بر سر زمان و مهریه (در قالب هدیه) کفایت می‌کند؟,در صورتی که آشنا به عربی نباشد به هر زبانی جایز است ولی باید به آنها تفهیم گردد که عقد ازدواج در اسلام دو نوع است که یک نوع آن عقد موقت است که در برابر آن هدیه‌ای پرداخت می‌شود.
 این جانب به مدت ده سال به عقد موقت مردی درآمدم این آقا مدت سه سال است که رفته و من هیچ خبری از او ندارم به دادگاه مدنی هم مراجعه کردم ولی هیچ نتیجه‌ای نگرفتم. خواهشمندم که مرا آزاد کنید زیرا من شرایط ازدواج موقت را نمی‌دانستم و کسی را هم ندارم و کاری هم ندارم که زندگیم را اداره کنم؟, هرگاه به تشخیص حاکم شرع، شما در عسر و حرج شدید باشید و راه حل نداشته باشید و دسترسی به شوهرتان نیز نباشد، می‌تواند باقیمانده مدت را به شما ببخشد سپس عده نگهدارید و بعد شوهر کنید.
 این جانب یکی از جانبازان انقلاب اسلامی هستم که از گردن به پایین فلج هستم و به هیچ وجه قادر به انجام کارهایم نیستم با توجه به این که یکی از خواهران راضی است که جهت رضای خدا همه کارهایم غیر از مسائل جنسی را انجام دهد آیا راهی برای محرمیت ما وجود دارد؟, هرگاه صیغه عقد موقت آن دختر (هر چند برای مدت کوتاهی) برای پدر شما خوانده شود شما برای همیشه به او محرم خواهید شد، البته مانند محرمیت مادر و خواهر نه محرمیت همسر.
 اگر پسر و دختری بخواهند از طریق ازدواج موقت با همدیگر رابطه شرعی داشته باشند در صورتهای زیر چه شرایطی معتبر است: الف) اگر رابطه صرفا رابطهمتعارف شغل یا تحصیلی باشد. ب) اگر رابطه صرفا به خاطر استمتاع جنسی بدون دخول باشد. ج) اگر رابطه به خاطر آمیزش جنسی (دخول) باشد., عقد موقت یک نوع بیشتر نیست و همه این آثار در آن جمع است مگر این که در ضمن عقد شرط کنند که آمیزش جنسی نباشد و در هر حال بنابر احتیاط واجب اذن پدر شرط است.
 اگر پسر و دختری بخواهند از طریق ازدواج موقت رابطه متعارف شغلی یا تحصیلی داشته باشند (بدون استمتاع جنسی و دخول) مستدعی است در دو فرض زیر حکم اجازه پدر دختر را بیان کنید. الف) امکان دسترسی به ولی دختر نیست و فرضا ایجاد رابطه شرعی، ضروری و فوری است. ب) امکان دسترسی هست اما ولی دختر بدون منطق مخالفت می‌کند و اصلا رضایت نمی‌دهد., در هر صورت احتیاط واجب استیذان از ولی است، در ضمن تجربه نشان داده است که این رابطه‌ها مخصوصا در جوانها معمولا در یک حد محدود و معینی ثابت نمی‌ماند و تدریجا توسعه می‌یابد و مایه مشکلات فراوانی می‌شود.
 کسی که قصد ازدواج موقت دارد آیا می‌تواند بدون اطلاع ولی دختر از او خواستگاری کند؟ در دو صورت باکره بودن و بیوه بودن زن، حکم آن را بیان فرمایید., خواستگاری در هر صورت مانعی ندارد، ولی جاری کردن صیغه عقد بدون اذن ولی در باکره اشکال دارد اما در بیوه رضایت طرفین برای اجرای صیغه عقد کافی است.
 اگر شخصی با ترک ازدواج به حرام بیفتد و امکان ازدواج دائم را ندارد ولی ازدواج موقت برایش امکان پذیر است چه وظیفه‌ای دارد؟ استفتاءات جدید (مکارم)، ج ۱، ص: ۲۲۶, وظیفه او ازدواج موقت است.
 آیا در سقوط حق حضانت (حق سرپرستی و نگهداری کودک) به وسیله ازدواج مجدد فرقی بین ازدواج موقت و دائم هست؟ و در صورتی که زن از شوهر دوم طلاق بگیرد آیا حق حضانت که به خاطر شوهر کردنش ساقط شده بود دوباره بازمی گردد؟, در صورت ازدواج حق حضانت زن ساقط می‌شود خواه ازدواج دائم باشد یا موقت، مگر این که مدت ازدواج موقت کم و کوتاه باشد که در این صورت ساقط نمی‌شود و هرگاه از شوهر دوم طلاق بگیرد حق حضانت بازنمی گردد هر چند احتیاط مستحب آن است که زوج و زوجه در این مورد تراضی و تصالح کنند.
 اگر مردی زنی را موقتا به مدت هشتاد سال عقد نماید حکم چه نوع عقدی را دارد؟ اگر شوهر چنین زنی مدت چهار سال یا بیشتر مثلا در خارج زندگی نماید و زن زنا کند آیا حکم زنای محصنه را دارد؟, عقد مزبور عقد موقت است و در فرض مسأله زنای محصنه نیست.
 زوج در حال عصبانیت و ناراحتی و اختلاف با زوجه موقت خود، ابرای مدت و زمان عقد می‌نماید ولی بلافاصله نادم و پشیمان می‌گردد آیا زوجه با این ابرا می‌تواند با دیگری ازدواج نماید و یا ابرا صحیح نیست و زوجیت باقی است؟, اگر در حال عصبانیت عقل و شعور خود را از دست داده ابرای مدت صحیح نبوده اما اگر این کار را از روی شعور و عقل کرده هرچند عصبانی بوده ابرا صحیح بوده است.
 دختری با مردی برخورد و تماس داشته است، مثلا در یک مکان بایکدیگر کار می‌کرده‌اند و یا تحصیل می‌نموده‌اند، آن مرد این دختر را جهت محرمیت و عدم وقوع در گناه، بدون اذن پدرش به عقد موقت خود درآورده هر چندبه صرف محرمیت اکتفا نشده و تقبیل و لمس انجام داده‌اند با توجه به این مقدمه به دو سؤال زیر پاسخ دهید: الف) آیا این دو گناهکارند و مرتکب معصیت گردیده‌اند؟ ب) آیا مادر دختر به این مرد محرم شده است؟, الف) چنین عقدی خالی از اشکال نیست و به صورت نامحرم با یکدیگر رفتار کنند و برای رعایت احتیاط مرد باقیمانده مدت را ببخشد. ب) در مورد مادر هم باید احتیاط کند.
 آیا برای مردی که همسر دائم دارد ازدواج موقت جایز است؟ (حکم مسأله را در صورتی که همسر دوم در همان محل زندگی همسر دائم یا در محل دیگری زندگی کند بیان فرمایید)., اشکالی ندارد، لکن فقط در صورت ضرورت این کار را بکند.
 آیا دیدن فیلمهای خارجی که از صدا و سیمای جمهوری اسلامی ایران پخش می‌شود و خانمهای بدون روسری و چادر در آن بازی می‌کنند جایز است؟, هرگاه موجب مفاسد خاص و انحرافات اخلاقی نشود اشکال ندارد.
 آیا دیدن فیلمهای ایرانی که خانمهای ایرانی با روسری در آن بازی می‌کنند جایز است؟, مانند مسأله سابق است.
 شغل بعضی از خانمها ذکر توسل به اهل بیت (علیهم السلام) در مجالس زنانه است، گاهی از اوقات در زمانی که مشغول روضه خوانی هستند مرد و یا بچه هایی که خوب و بد را می‌فهمند وارد حیاط آن خانه می‌شوند و صدای این خانم را می‌شنوند، استفتاءات جدید (مکارم)، ج ۱، ص: ۲۲۸حکم این قبیل روضه خوانیها چیست؟, در این مورد که نوشته‌اید، صدای خود را آهسته‌تر کند و یا بدون تکیه به صوت بخواند.
 نگاه کردن به فیلمهایی که زنهای بی حجاب و آرایش کرده در آن بازی می‌کنند و بعضا از تلویزیون پخش می‌شود چه حکمی دارد؟, در صورتی که منشأ مفاسد خاصی بشود حرام است.
 آیا اشتغال زنان در اداراتی که محل مراجعه مردان است جایز است؟, با رعایت شئون اسلامی اشکالی ندارد.
 حجاب مرد را در برخورد با زن نامحرم بیان فرمایید., نگاه کردن به بدن مرد نامحرم به آن مقدار که معمولا آن را نمی‌پوشانند مانند سر و صورت و گردن و مقداری از پاها و دستها اشکال ندارد.
 نگاه کردن به تلویزیون و سریالهای خارجی که به طور بسیار زشت و بی حجاب پخش می‌شوند چه حکمی دارد؟, نگاه کردن به فیلمهای مبتذل که موجب فساد خود انسان یا خانواده‌اش می‌باشد جایز نیست و باید از نگاه کردن به آن خودداری کرد ولی برنامه هایی که موجب فساد نمی‌باشد جایز است.
 آیا صحیح است در کشور ما که مسلمان هستیم نامحرمها در فیلمها بازی کنند؟, اگر شئون اسلامی در آن رعایت شود اشکالی ندارد.
 آیا ورزشهایی که امروز موجود است بهتر است مسلمانان بازی کنند یا نه؟, ورزشهایی که مایه قدرت جسمی یا روحی مسلمین می‌شود نه تنها جایز است بلکه در مواردی لازم هم می‌باشد.
 دیده می‌شود که گاهی تلویزیون شناگران را با بدنهای عریان و یا فیلمهای خارجی، زنان را نیمه عریان نشان می‌دهد، دیدن این مناظر چه حکمی دارد؟, چنانچهدیدن آنها منشأ فساد گردد جایز نیست.
 مشاهده فیلمهای ایرانی در خارج و خارجی از سیمای جمهوری اسلامی ایران چه حکمی دارد؟, مشاهده فیلمهای ایرانی در صورتی که صحنه و آهنگهای نامشروعی در آن نباشد جایز است چه برای کسانی که در داخل هستند یا در خارج و در غیر این صورت جایز نیست و در مورد فیلمهای خارجی چنانچه صحنه‌های نامشروع سانسور می‌شود مانعی ندارد.
 دیدن عکس زنان بدون حجاب غیر مسلمان، بدون لذت چه حکمی دارد؟, چنانچه بدون قصد لذت باشد و منشأ مفاسدی نگردد اشکال ندارد.
 آیا تصویر تلویزیون در حکم عکس متحرک است؟, آری مناظری که در تلویزیون دیده می‌شود حکم عکس متحرک را دارد.
 اگر زن با صوت قرآن بخواند، آیا مرد می‌تواند به آن گوش بدهد؟ در این مورد آیا تفاوتی بین نوار و غیر آن هست؟, در صورتی که زن به طور ساده قرآن بخواند مانعی ندارد ولی اگر با آهنگ یا صدای زیبا بخواند گوش دادن مرد اجنبی جایز نیست و نوار و غیر نوار فرقی نمی‌کند.
 آیا دست دادن از روی لباس با نامحرم اشکال دارد؟, تماس از روی لباس بدون قصد ریبه و تلذذ اشکالی ندارد.
 در کلاسهای دانشگاه اساتید مرد و زن تدریس می‌کنند، نگاه کردن دانشجویان مرد به استاد زن و بالعکس چه حکمی دارد؟, در صورتی که نگاه هوس آلود نباشد در مورد وجه و کفین اشکالی ندارد.
 حکم مشاهده دستها و موهای سر و صورت زن، بیش از مقدار شرعی که در هنگام نوشتن روی تخته سیاه ظاهر می‌گردد چگونهاست؟ (البته به منظور تفهیم استاد و دریافت و درک دانشجویان)., باید حجاب را طوری مراعات کنند که زاید بر وجه کفین ظاهر نشود.
 نگاه کردن به عکسهای عریان موجود در کتب پزشکی که آموزش آن برای دانشجویان ضروری است و گاهی ریبه آور است، چه حکمی دارد؟, بدون قصد لذت و ریبه اشکالی ندارد و هرگاه چنین حالتی خود به خود حاصل شود تنها در موارد ضرورت و به مقدار ضرورت نگاه کنند.
 خنده و شوخی استاد خانم در کلاس درس دانشجویان دختر و پسر به منظور رفع کسالت و خستگی و تجدید روحیه دانشجویان چه حکمی دارد؟, رعایت آداب عفت در کلاس درس واجب است.
 گذراندن واحدهای زنان و زایمان برای دانشجویان پزشکی و پرستاری الزامی است آیا این الزام، نگاه کردن به عورت زن را برای آموزش تجویز می‌کند؟, تنها در صورت ضرورت چنین آموزشی، جایز است.
 لمس و تماس دست دانشجوی پسر با دست زن موقع گرفتن نبض و معاینه و معالجه در مقام آموزش علمی که از نظر استاد الزامی است در هر دو صورت ضرورت و غیر ضرورت چه حکمی دارد؟, تنها در مورد ضرورت جایز است و اگر امکان داشته باشد که از رویپیراهن بگیرد مقدم است.
 نگاه به جسد همجنس و غیر همجنس، مسلمان و غیر مسلمان در مقام آموزش پزشکی برای معاینه و کالبدشکافی و تشریح یا پیوند زدن و قطع اعضا چه حکمی دارد؟, از پاسخ سؤال بالا معلوم شد.
 آیا معاینه و لمس افراد غیر بیمار در مقام آموزش پزشکی جهت کنترل سلامتی واستخدام و سربازی و … در صورتی که همجنس نباشند جایز است؟, در اموری که برای جامعه ضرورت دارد جایز است.
 زن و شوهری با هم عکس گرفته‌اند ولی مرد و زن حجاب کامل و کافی ندارند سپس زن و یا مرد، مرده و یا از هم جدا شده‌اند آیا بعد از فوت و یا طلاق می‌توانند به عکسی که قبلا گرفته‌اند نگاه کنند؟, در صورت وفات اشکالی ندارد ولی در صورت جدا شدن از هم، نگاه نکنند.
 آیا سلام کردن مرد بر زن نامحرم کراهت دارد؟, کراهت ندارد ولی از بعضی از اخبار استفاده می‌شود که سلام کردن به زن جوان مکروه است.
 آیا برای زن جایز است که عطر بزند و از منزل بیرون رود؟, در روایات متعددی از این معنا نهی شده و ظاهر بعضی از آنها حرمت است.
 آیا خواهران مذهبی می‌توانند در عروسی‌ها و عقدها که نوعا بدحجاب و آرایش کرده هستند، جلو دوربین قرار بگیرند توسط خواهران عکاس عکس آنها گرفته بشود؟ ناگفته نماند ظاهر کردن چنین عکسهایی به دست مردان نامحرم می‌باشد., عکس گرفتن از زنان به وسیله زنان اشکالی ندارد، مگر این که به دست مردان بیگانه بیفتد و آنها را بشناسند و یا منشأ فساد شود.
 اگر انسان همان طور که از دیدن یک باغ و گلستان لذت می‌برد از نگاه کردن به صورت انسان دیگر (مرد یا زن) لذت ببرد، آیا این کار حرام است و مصداق قصد ریبه و لذت به حساب می‌آید؟, غالبا اینگونه نگاه‌ها جنبه لذت جنسی دارد لذا اشکال دارد.
 حنایدست زن را اگر نامحرم ببیند و موجب ریبه نباشد چه صورت دارد؟, ظاهرا مانعی ندارد.
 چنانچه زن با خود زینت داشته باشد (مانند حلقه ازدواج، یا انگشتری در دست، یا چهره آراسته کرده باشد) آیا واجب است وجه و کفین را بپوشاند؟, در مورد حلقه و انگشتر مانعی ندارد ولی در مورد آرایش مشکل است.
 آیا سرمه کشیدن یا ابرو چیدن، انگشتر عقیق، ساعت، عینک طبی زیبا برای زنان زینت به حساب می‌آید که پوشش آن لازم باشد؟, ظاهرا جزء زینت ممنوع نیست.
 آمپول زدن زن توسط مرد نامحرم چگونه است؟, در غیر صورت ضرورت جایز نیست.
 آیا گفتگو با زن نامحرم به طور کلی جایز است؟, در صورتی که به طور عادی باشد، مانعی ندارد.
 آیا خواهران دانشجو می‌توانند در مورد امور کلاس یا مسائل علمی در میان برادران دانشجو کنفرانس ارائه نمایند؟, هرگاه موازین شرعی در آن رعایت گردد و مفسده خاصی نداشته باشد مانعی ندارد.
 افعال و مشاغلی برای زن و مرد هست که مستلزم نظر لمس بدن دیگری است مثل دندان پزشکی، زایمان، جراحی و … در این گونه موارد تکلیف چیست؟ و آیا فرقی بین حال ضرورت و غیر آن هست و ملاک ضرورت چیست؟, اینگونه امور فقط در صورت ضرورت جایز است و معیار ضرورت تشخیص عرف عام و صالح است.
 هنگامی که در مراسم صبحگاهی مدرسه یکی از خواهران قرآن را با صوت تلاوت می‌کند دبیران مرد صدای وی را می‌شنوند، آیا به طور کلی تلاوت قرآن در صورت شنیدن نامحرم توسط خواهران گناه است؟,اگر با آهنگ باشد اشکال دارد و اگر به طور ساده باشد مانعی ندارد.
 خانمی می‌خواهد به تحصیل خود ادامه دهد که بعدها شغل حلالی انتخاب کند ولی فعلا ادامه تحصیل ملازم با این است که با نامحرم رو به رو شود مثلا نزد مرد نامحرم درس بخواند یا این که با مردها در یک کلاس باشند، آیا تحصیل با چنین شرایطی جایز است؟, هرگاه توأم با امر حرامی نگردد مانعی ندارد، مانند خلوت با اجنبی و مفاسد دیگر.
 مراجعه زن به دکتر مرد اگر دکتر حاذق زن نباشد چه حکمی دارد؟ , در مورد ضرورت مانعی ندارد.
 دست دادن زن با مرد نامحرم با دستکش چه حکمی دارد؟, بهتر ترک این کار است مگر در موارد ضرورت.
 گوش دادن به خنده زن نامحرم اگر موجب مفسده نباشد چه حکمی دارد و در صورتی که مفسده داشته باشد چه حکمی دارد؟, در مواردی که مفاسد خاصی بر آن مترتب نشود مانعی ندارد.
 نگاه کردن به صورت زنان چادرنشین که معمولا قسمتی از موی سر آنها نیز دیده می‌شود برای مرد نامحرم چه حکمی دارد؟ توضیح اینکه ایشان به این نوع پوشش عادت کرده‌اند و اگر تذکر داده شود نمی‌پذیرند., اگر قصد تلذذ و ریبه نباشد اشکالی ندارد.
 گاهی دانشجوی پسری در بین عده‌ای دانشجوی دختر یا بالعکس درس می‌خواند، آیا درس خواندن بدین صورت جایز است؟ با توجه به اینکه اگر با این شرایط ادامه تحصیل ندهد متضرر می‌شود مثل این که دیرتر فارغ التحصیل می‌شود., اگر موجب کار حرامی نمی‌شود اشکالی ندارد ولی سزاواراست که مسئولین کشورهای اسلامی برنامه‌ای برای جدا ساختن مراکز تحصیلی پسران و دختران تنظیم کنند.
 آیا پوشاندن صورت واجب است با توجه به این که در محیط درسی کار مشکلی است؟, وجه و کفین از حجاب مستثنا هستند و پوشاندن آنها واجب نیست.
 امروزه زنهای آرایش کرده در جامعه زیاد ظاهر می‌شوند، آیا نگاه کردن به آنها بدون قصد شهوت جایز است؟ و اگر جایز نیست حکم نگاه غیر عمدی چیست؟, نگاه غیر عمدی اشکال ندارد و رفت و آمد چنین زنهایی در کوچه و خیابان نمی‌تواند مانع رفت و آمد مردان مسلمان گردد اگر چه بدانند بدون قصد، نگاهشان به آنها می‌افتد.
 شخصی در جستجوی ازدواج موقت است و می‌داند که در فلان مکان با عده‌ای از زنانی که برای این امر آماده‌اند رو به رو می‌شود، آیا جایز است که به آنمکان رفته و به آنها نگاه کند و یکی از آنها را انتخاب کند؟, در صورتی که به قصد ازدواج باشد مانعی ندارد.
 آیا برای زن جایز است که با آرایش و زینتی که جلب نظر می‌کند بدون نیت سوء از منزل خارج شود؟, جایز نیست.
 در محیطهای دانشگاهی فرانسه، هنگام برخورد با اساتید زن یا دانشجویان دختر ناگزیر به دست دادن هستیم در غیر این صورت حمل بر اسائه ادب دانشجویان مسلمان می‌شود، در این صورت مصافحه با زنان غیر مسلمان چه حکمی دارد؟, وظیفه شرعی شما دست ندادن است و باید این فرهنگ اسلامی را به آنها فهماند تا مایه حمل بر اسائه ادب نشود.
 گفتگو با زننامحرم در چه صورت جایز است؟, اگر تلذذ و ریبه در آن نباشد اشکال ندارد.
 مقدار پوشش زن مسلمان در برابر زنان غیر مسلمان را بیان فرمایید., در مورد زنان غیر مسلمان بهتر آن است که بدن خود را در برابر آنها برهنه نکنند هر چند با پوشاندن عورت، ظاهر کردن بقیه حرام نیست.
 دیدن فیلمهای ویدئویی که در آن زنها در برابر زنها و مردان در برابر مردان می‌رقصند چه حکمی دارد؟, مشاهده این فیلمها موجب فساد است و جایز نیست.
 آیا برای نمایش صحنه‌های تاریخی، اختلاط زن و مرد مسلمان که در نقش کفار بازی می‌کنند و همراه با مکالمات مهیج شهوت و عاشقانه است، جایز است؟, بازی کردن در نقش کفار به منظور اهداف آموزنده مانعی ندارد ولی مکالمات محرک و شهوت انگیز جایز نیست. هرگاه ترک این کار مظنه مفاسد و اختلافات مهمی بوده باشد جایز است در این صورت باید حتی الإمکان از طبیب زن اگر ممکن است از غیر طریق رؤیت مثلا با استفاده از لمس غیر مستقیم به وسیله دستکش و مانند آن انجام گیرد.
 تبعیت از دستور استادی که مقید به فرایض شرعی نیست و با وجود دانشجویان دختر به دانشجویان پسر دستور معاینه زنان بیمار را می‌دهد چه حکمی دارد؟ البته تمرد از دستور استاد ممکن است در نمره قبولی یا رد او دخالت داشته باشد؟, در این مورد که ضرورت نیست باید به صورت معقولی تمرد کند مگر این که معاینه زنان برای تکمیل تحصیلات پزشکی لازم باشد (تحصیلاتی که سبب نجات جان زنان می‌شود) که دراین صورت جایز است.
 منظور از قصد «ریبه» و «تلذذ» چیست؟, منظور از ریبه ترس از افتادن در حرام است و منظور از لذت همان لذت جنسی است.
 چنانچه نپوشاندن وجه و کفین (صورت و دستها تا مچ) فسادی را برای زن در جامعه به بار آورد، آیا پوشاندن وجه و کفین واجب می‌شود؟, در این صورت واجب می‌شود، ولی تا یقین به چنین چیزی نداشته باشد پوشانیدن وجه و کفین لازم نیست.
 گفته می‌شود که زن باید خود را از پسر بچه ممیز بپوشاند، بفرمایید ممیز بودن پسر بچه از چه راه و یا راههایی شناخته می‌شود؟, مستحب است خود را از چنین پسری بپوشاند و منظور از ممیز ایناست که راجع به مسائل جنسی آگاه باشد.
 آیا مراجعه زن به پزشک مرد در صورتی که بتواند پزشک زن در آن رشته بیابد جایز است؟ با توجه به این که مستلزم نگاه کردن و معاینه نمودن است., در صورتی که مستلزم نگاه به غیر وجه و کفین یا مستلزم لمس کردن است فقط در صورت ضرورت جایز است و با وجود پزشک زن جایز نیست.
 استفاده افراد از برنامه‌های ماهواره‌ای چگونه است، با اینکه بعضی برنامه‌های خوب نیز دارد؟, استفاده از این برنامه‌ها جایز نیست و برنامه‌های ظاهرا خوب یا بی ضرر آن وسیله‌ای است برای سوق دادن به برنامه‌های فاسد، بنابراین نباید مسلمانان از حیله‌های دشمنان اسلام برای نشر فساد در میان مسلمین غافل باشند.
 آیا استفاده کودکان از برنامه‌های ماهواره‌ای مجوز تهیه و نصب آنتن و استفاده از آن می‌باشد؟, فرقی درمیان کودکان و بزرگسالان نیست و خطر آن برای هر دو مسلم است.
 نظر حضرت عالی در مورد مدارس مختلط پسر و دختر که در مدارس روستایی به لحاظ کمبود محل درس انجام می‌گیرد چیست؟, در موارد ضرورت با رعایت حجاب اسلامی و موازین شرعی مانعی ندارد، ولی باید کوشش برای جداسازی این مدارس ادامه یابد.
 دوختن لباس زنانه توسط خیاط مرد، چه حکمی دارد؟, در صورتی که مستلزم تماس بدنی و محرمات دیگری نشود اشکالی ندارد.
 نگاه کردن به دختری که قصد ازدواج با او را دارد و برای آگاهی بیشترباید به اندام و صورت او نگاه کند و نیز حرف زدن با او چطور است؟, به مقدار لازم برای شناخت او مانعی ندارد.
 پوشیدن لباس آستین کوتاه برای مردان چه حکمی دارد؟ اگر حرام است آیا علت تحریم احتمال معاونت بر اثم است؟ در این صورت، چگونه حکم قطعی می‌آورد و دوم این که با توجه به کیفیت لباس احرام که به مراتب بازتر از پیراهن آستین کوتاه است و استفاده از آن هنگام طواف برای مردان که دوش به دوش زنان طواف می‌کنند الزامی است آیا احتمال معاونت بر اثم در آنجا بیشتر نیست؟, استفاده از لباس آستین کوتاه برای مردان اشکالی ندارد مگر در مواردی که بدانیم مفاسد خاصی بر آن مترتب می‌شود.
 پوشیدن لباسهایی که فقط تنه را می‌پوشاند برای بانوان در مقابل بانوان دیگر در مکانهای ورزشی مخصوص بانوان که هیچ مردی حضور ندارد چه حکمی دارد؟, در فرض مسأله مانعی نیست، مگر در مواردی که مفاسد خاصی ظاهرگردد.
 نگاه کردن به موی سر زنان اهل کتاب بدون قصد لذت چه حکمی دارد؟, اگر به قصد لذت نباشد اشکال ندارد.
 گوش دادن به آواز زن نامحرم برای مرد در صورتی که اشعار مذهبی بخواند و موجب مفسده هم نباشد چه حکمی دارد؟, اشکال دارد.
 آیا جایز است عکسی که بدون حجاب اسلامی گرفته شده را به عکاس نامحرم برای ظاهر کردن داد؟, در صورتی که عکاس صاحب آن عکس را نشناسد و منشأ مفاسد خاصی نشود مانعی ندارد.
 مرسوم است که بین ازدواج و زفاف، مادامی که زن به خانه شوهر نرفته است از زوج نفقه نمی‌گیرند، بنابراین اگر زوجه پس از مدتی در مقام مطالبه نفقه آن زمان برآید، آیا حق نفقه دارد در صورتی که تمکین تام ننموده است؟, نفقه ندارد.
 آیا زن شوهردار می‌تواند از مال شخصی خود در موارد تبرع بدون اجازه شوهر استفاده نماید؟, اشکالی ندارد.
 این جانب با خانمی بیوه ازدواج نموده‌ام، نامبرده پسری داشته که از آن زمان تا به حال نزد ما بوده است، با وجود این که این پسر، پدر و پدر بزرگ و مادر بزرگ هم داشته و از نظر مالی متمکن هستند و من هم که یک کارمند جزء هستم تا به حال با سختی و قرض، نفقه این بچه را داده‌ام و هیچ نوع تعهد و قراردادی هم نداشته‌ایم، آیا از نظر شرعی و قانونی پدر و پدر بزرگ و مادر بزرگ نامبرده، مدیون نفقه این بچه نسبت به من هستند؟, هرگاه شما تبرعا و بدون قرارداد با پدر اونفقه بچه را داده‌اید نمی‌توانید چیزی از او مطالبه کنید ولی اگر با امر یا اجازه پدر او این کار انجام گرفته، مطالبه نفقه مانعی ندارد.
 آیا مادر کودک نامشروع حق مطالبه نفقه برای کودکش را از پدر این بچه دارد؟, چنین مادری حق نفقه ندارد ولی نفقه فرزند نامشروع بر پدر واجب است.
 آیا بر شوهر لازم است که ماهیانه یا روزانه پولی جهت مخارج همسرش به او بپردازد و در صورت وجوب، آیا شوهر حق دارد مورد مصرف پول را تعیین کند؟, مانعی ندارد که شوهر به همسرش در تهیه نفقه وکالت دهد و بر زن لازم است که طبق آن شرط عمل کند. این در صورتی است که شوهر به زن وکالت در تهیه نفقه بدهد ولی اگر حق نفقه را به او واگذار می‌کند زن در مصرف آن مختار است.
 خواهر این جانب به نام خدیجه، همسر مردی به نام سهراب بوده است، در زمان حیات خواهرم، شوهرش جهت کارگری و اعاشه به امیرنشین قطر رفت و مدت ۶ سال تمام نفقه و مخارج خواهرم و دخترشان را شخصا داده‌ام تا این که خواهرم در منزل ما از دنیا رفت، حتی مخارج کفن و دفن خواهرم و مخارج خواهرزاده‌ام تا رسیدن به سن بلوغ و ازدواج را بنده پرداخته‌ام، آیا شوهر خواهرم بابت امور مذکور به این جانب بدهکار است؟, خواهر شما از شوهرش نفقه تمام این مدت را طلبکار است و جزء ترکه او محسوب می‌شود و شما در صورتی می‌توانید آنچه را داده‌اید از ترکه بردارید که با خواهرتان قرار گذاشتهباشید که به عنوان وام نفقه او را می‌دهید، یا قرائن روشنی بر این معنا وجود داشته باشد.
 آیا تأمین مخارج پدر و مادر نیازمند، به عهده پسران آنها می‌باشد؟ یا به عهده دخترانی که دارای درآمد باشند نیز می‌باشد؟, فرقی میان پسر و دختر از این نظر نیست و نفقه پدر و مادر فقیر بر هر دو واجب است.
 آیا بر زوج لازم است که آنچه معمولا تمام زنها به آن نیاز دارند را به عنوان نفقه برای زوجه تهیه کند؟ یا فقط غذا و مسکن و لباس لازم است؟, آنچه واقعا مورد حاجت است و مرد قدرت بر آن دارد بر او لازم است.
 آیا هزینه دارو و درمان زوجه مریض با توجه به اینکه مداوای بیماری عرفا جزء نیازهای اولیه هر انسانی می‌باشد نیز جزء نفقه زوجه محسوب می‌شود؟, مداوا در حد متعارف جزء نفقه است.
 نفقه ولد الزنا بر عهده کیست؟, بر عهده زانی است.
 آیا ازدواج خنثای مشکله و غیر مشکله جایز است؟, در مورد خنثای مشکل جایز نیست و غیر مشکل اگر وضع او روشن شود جایز است.
 شیرینی دختر و پسری را می‌خورند، پسر و بزرگان او هدایایی را برای عروس و خانواده‌اش می‌برند، در صورتی که نامزدی به هم بخورد و یا یکی از پسر و دختر بمیرند، حکم این هدایا چیست؟, آنچه مصرف نشده بایدبرگردانند، ولی نسبت به آنچه مصرف شده مدیون نیستند.
 ازدواج مرد غیر سید با دختر سیده و بالعکس چه حکمی دارد؟ در صورتی که این کار باعث اختلافاتی بشود وظیفه چیست؟, مسلما از نظر شرع اسلامی اشکال ندارد ولی اگر در مناطقی بر اثر تعصب یا ناآگاهی مردم منشأ اختلافاتی می‌شود از آن پرهیز نمایید.
 اگر عمل به حق الحضانه مستلزم عسر و حرج فوق العاده نسبت به دیگری باشد مثل اینکه گرفتن فرزند از مادر بعد از دو سال و رد به پدر باعث مشقت غیر قابل تحمل برای او باشد که این مشقت اضافه بر اصل مشقت فراق استکه معمولا متوجه مادر می‌شود- و یا عمل به حق الحضانه باعث فساد و انحراف اخلاقی و تربیتی باشد و کودک در معرض فساد قرار گیرد در این صورت آیا بازهم حق حضانت ثابت است یا به حکم حرج و فساد ساقط می‌شود؟, در صورتی که به تشخیص حاکم شرع، فرزند با حضانت پدر در معرض انحراف و فساد قرار می‌گیرد حق حضانت او ساقط می‌شود.
 معمولا خانواده عروس هدایایی برای دخترشان بعد از عقد و عروسی می‌برند، پس از جدا شدن این عروس و داماد و یا مرگ عروس این هدایا متعلق به چه کسی است؟, اگر قرینه خاصی در کار نباشد ظاهر این است که مال دختر است و پدر جهت احترام به دخترش و آبرومندی او در نزد شوهر به او بخشیده است.
 در بین مردم و شیعیان افغانستان مرسوم است که در ازدواج علاوه بر مهریه، پدر دختر مبلغی پول از داماد می‌گیرد آیااین پول حلال است و اگر سال بر آن بگذرد خمس دارد؟, اگر پول مزبور را به صورت شرط ضمن عقد جهت پدر قرار دهند حلال است و با گذشتن سال، خمس آن واجب می‌شود.
 پولی را که پدر دختر از داماد جهت جهیزیه دخترش می‌گیرد در صورتی که از جهیزیه زیاد بیاید آیا برای پدر دختر حلال است؟, اگر به صورت شرط ضمن العقد پول مزبور را جهت پدر قرار دهند مبلغ اضافی برای او حلال است و اگر آن پول را به نام دختر قرار داده باشند و جزء مهریه باشد متعلق به دختر است.
 اگر پدر دختر همان پول را که از داماد می‌گیرد مهریه دخترش قرار دهد، به این معنا که دختر مبلغ را کاملا از شوهرش به عنوان مهریه خود اخذ کند، هر مقدار که خواست برای خودش جهیزیه تهیه کند و اضافه آن را به پدر یا مادر ویا برادر خود هبه کند، آیا برای آنها حلال است؟, در صورتی که مهریه و شیربها را دختر به صورت مهریه از شوهر بگیرد و مقداری از آن را صرف تهیه جهیزیه نماید و اضافی آن را به هر کس بدهد جایز است.
 آیا برای پاسخ دادن به خواستگار دختر، استخاره کردن مورد دارد؟, هرگاه بعد از مشورت و تحقیقات لازم، مشکل حل نشود می‌توان از استخاره استفاده کرد.
 آیا در صورت انجام استخاره، عمل به آن واجب است؟, عمل به استخاره واجب نیست ولی حتی الإمکان مخالفت نشود مگر این که مدت قابل ملاحظه‌ای تأخیر بیندازد و بعد اقدام کند.
آیا در مورد ازدواج، تجدید استخاره جایز است به چه روش؟, در هیچ مورد تجدید استخاره درست نیست مگر اینکه مدت قابل ملاحظه‌ای بگذرد یا شرایط مورد استخاره تغییر کند.
 اگر کسی همسر منحرف خود را که رابطه نامشروع داشته و محکوم به ۷۵ ضربه شلاق شده، طلاق دهد و دختر سه ساله‌ای داشته باشد آیا از نظر شرع مقدس، این زن مطلقه منحرف می‌تواند حضانت او را بر عهده گیرد؟, اگر خوف انحراف بچه باشد، نباید بچه را به چنان مادری سپرد.
 اگر مردی به زنش تهمت ارتباط نامشروع بزند و نتواند ادعای خویش را در دادگاه صالحه اثبات نماید: الف) آیا برای مرد جایز است دوباره با زن خویش ادامه زندگی دهد؟, اگر ادعای رویت نکند می‌تواند بدون هیچ تشریفاتی با او ادامه زندگی دهد ولی به خاطر تهمتی که به او زده است زوجه می‌تواند از حاکم شرع تقاضای حد قذف کند (حد آن ۸۰ تازیانه است) مگر این که زوجه او را ببخشد. ب) آیا برای زن از لحاظ شرعی واجب است با همسرش ادامه زندگی دهد؟ آری لازم است ادامه زندگی دهد. ج) آیا در این خصوص زن می‌تواند تقاضای طلاق نماید و به حق و حقوق خویش اعم از مهریه و جهیزیه و دارایی‌های زندگی برسد؟ اگر شوهر راضی به طلاق بشود اشکالی ندارد.
 آیا شوهر می‌تواند در مقابل دیگران عیوب زنش را بگوید و او را تحقیر کند اگر چه به شوخی باشد؟ الف) در صورتی که زن ناراحت شود؟, جایز نیست. ب) در صورتی که زن ناراحت نشود؟ بهتر ترک است.
 دروغ گفتنبه زن برای جلب محبت او چه حکمی دارد مثلا بگوید: امروز از صبح تا به حال یک لحظه از فکر تو بیرون نبودم و حال آن که چنین نباشد؟, دروغ جایز نیست مگر در موارد ضرورت.
 حکم توهین کردن زن به شوهر و بالعکس چیست؟, هیچ کس حق توهین به دیگری را ندارد حتی زن و شوهر.
 آیا ادای وعده به زن واجب است؟, بهتر این است که مسلمان همیشه به وعده خود وفا کند مگر در جایی که توانایی ندارد.
 شخصی قبل از ازدواج با دختری صحبت می‌کند و می‌گوید با شما ازدواج می‌کنم به شرط این که به مادر پیری که دارم رسیدگی کنی و او قبول می‌کند ولی آن دختر پس از ازدواج به مادر شوهرش رسیدگی نمی‌کند آیا چنین شرطیقبل از ازدواج الزام آور است؟, این شرط الزام آور است.
 آیا پدر می‌تواند حق ولایت خود را بر دختر در مقابل وجهی به داماد منتقل کند؟, حق ولایت پدر قابل انتقال نیست نه در برابر پول و نه بدون آن.
 آیا مادر می‌تواند شیربها بگیرد؟, مادر در صورتی می‌تواند شیربها بگیرد که به صورت شرط ضمن العقد به هنگام خواندن عقد نکاح قید شود.
 عقدنامه باید نزد چه کسی باشد؟ خانواده عروس یا نزد خود داماد؟, چنانچه قرار و شرط خاصی قبل از عقد درباره عقدنامه نگذاشته باشند باید آن را به خانواده زن داد و زوج می‌تواند در صورت نیاز گواهی از دفتر بگیرد.
 آیا ازدواج با بستگان نزدیک مکروه است؟, طبق روایتی که از پیامبر اکرم (صلی اللهعلیه و آله) به این مضمون رسیده است که با نزدیکان ازدواج نکنید به علت این که فرزند ضعیف و لاغر به دنیا می‌آید ازدواج با نزدیکان مکروه است. «۱»
 آیا مرد و زن می‌توانند هر گونه لذتی از یکدیگر ببرند؟, دو همسر می‌توانند هر گونه لذتی از یکدیگر ببرند.
 آیا شخص مسلمانی که مبتلا به ایدز می‌باشد، می‌تواند دختر مسلمانی را به عقد خود در آورد؟, در صورتی که تولید خطر کند جایز نیست.
 زنی که در اثنای وضع حمل بمیرد و بعد به برکت توسل به ذات پاک خدا و اولیاء الله زنده شود، آیا زوجیت او باقی است؟ (۱). قواعد شهید، صفحه ۳۸۱، جلد ۱ و مسالک اوائل کتاب نکاح., در فرض مسأله زوجیت باقی است.
 حکم ازدواج دوقلوهای به هم چسبیده را بیان فرمایید؟, در صورتی که بتوانند ترک ازدواج و عمل به احتیاط کنند و به عسر و حرج شدید گرفتار نشوند، احتیاط آن است که از ازدواج صرف نظر نمایند و اگر ناچار از ازدواجند، آن دو دختر می‌توانند به نوبت به ازدواج مرد واحدی درآیند. به این ترتیب که یکی را به عقد خود در آورد و بعد از طلاق و گذشتن عده دیگری را عقد کند (البته برای این که گرفتار مشکلات طلاق‌های متعدد نشوند می‌توانند از عقد موقت استفاده کنند). در مورد دو پسر نیز احتیاط آن است که اگر ممکن است ازدواج نکنند و در صورت ضرورت انتخاب یک همسر در زمان واحد جایز نیست، ولی می‌توانند به طریق بالا با یک زن ازدواج کنند و بههر حال با توجه به اینکه وجود چنین افرادی بسیار کم است ذکر این احکام شرعی نیز اگر عجیب به نظر برسد، جای بحث و گفتگو نیست.
 منظور از عدالت میان همسران چیست؟, منظور از عدالت آن است که بر طبق شئون آنها هرکدام متناسب حالش رفتار کند و عدالت همیشه به معنای مساوات نیست و در مورد حق القسم آن است که برای هرکدام یکی از چهار شب را قرار دهد.
 آیا خلوت با زن نامحرم اگر چه مطمئن باشد مرتکب حرام نمی‌شود جایز است؟ محدوده خلوت اجنبیه چیست؟, اگر در مکانی هستند که معمولا هیچ کس رفت و آمد نمی‌کند، خلوت با زن نامحرم محسوب می‌شود و خلوت با اجنبیه اشکال دارد حتی اگر فکر می‌کنند به حرام نمی‌افتند.
 حکم چیدن و برداشتن قسمتی از موهای ابروی خانمها و خالکوبی چیست؟, اشکال ندارد.
 اگر یکی از محارم مردی ملتزم به حجاب شرعی نباشد، آیا مرد حق دارد به خاطر این کار او را بزند، البته بعد از اینکه راههای مختلف زیادی را برای قانع ساختن او پیموده و نتیجه‌ای نگرفته است؟, زدن به منظور امر به معروف و نهی از منکر بدون اجازه حاکم شرع جایز نیست.
 اگر مردی همسرش را به حجاب شرعی ملتزم نکند، آیا فاسق محسوب می‌شود؟, اگر نهی از منکر را ترک کند فاسق است.
 آیا حضانت و نگهداری پدر و مادر بیمار یا معلول به عهده پسران و دختران وی می‌باشد یا دختران در این مورد مسئولیتی ندارند؟, هر دو مسئولیت دارند.
 آیا نگهداری و حضانت پدرو مادری که دارای پسر نمی‌باشند به عهده دختران آنها می‌باشد؟, آری به عهده دختران است به مقداری که توان دارند.
 آیا پرستاری پدر در صورت نیاز بر اولاد الزامی است؟, احتیاط واجب آن است که هزینه پرستاری او را بپردازند و یا شخصا از او پرستاری کنند.
 حکم کاروانهای عروسی که عروس را با بوق زدن و دست زدن در خیابانها می‌برند چیست؟, این کارها مناسب اهل دین نیست.
 اگر زانی و زانیه با یکدیگر ازدواج کنند فساد کمتری در محل آنها به وجود می‌آید و اصلاح می‌شوند در این صورت آیا می‌توان آن دو را مجبور به ازدواج کرد؟, کسی را نمی‌توان مجبور به ازدواج کرد ولی توصیه و ارشاد آنها بلامانع است، همچنین در مواردی که قاضی می‌تواند عفو کند و از اجرای حد صرف نظر کند حق دارد عفو کردن را مشروط به ازدواج آنها نماید.
 بچه‌ای که از زنا متولد شده آیا به زانی داده می‌شود یا به زانیه؟, از نظر حق حضانت و نگهداری مانند فرزند حلال زاده است.
 اگر بچه ولد الزنا به دست زانیه داده شود باعث فساد می‌شود و موجب لطمه به آبروی یک عده مؤمن آن روستا می‌شود اما اگر شرع مقدس یا قانون دولت، این بچه را به اداره بهزیستی تحویل نماید، هم فساد کم می‌شود و هم آبروی چندین مؤمن حفظ می‌شود، در این صورت وظیفه چیست؟, باید حاکم شرع در اینگونه موارد تصمیم بگیرد و اگر فسادی هست جلوی آن را بگیرد.
 فردی که موقع ازدواج وی رسیده، مادرش دختری را کهواجد شرایط می‌باشد انتخاب نموده ولی وی از ازدواج با دختر انتخاب شده مادر خودداری می‌کند، حکم شرعی چیست؟, پسر مجبور نیست با آن دختر ازدواج کند ولی در احترام مادر کوتاهی نکند.
 در بحث محلل، صرف دخول کفایت می‌کند یا هر دو باید ارضا شوند؟, دخول کافی است.
 حکم هدایای قبل از عقد در صورت ادامه یافتن عقد یا به هم خوردن آن را بیان فرمایید., چنانچه عقد به هم نخورد این اشیا جنبه هدیه از طرفین دارد و تصرف در آن جایز است ولی هرگاه ازدواج به هم بخورد باید آن هدایا را برگردانند زیرا مرسوم این است که هدایا را مشروط به انجام عقد می‌دانند مگر هدایای جزئی ازقبیل مواد خوراکی که از این حکم خارج است.
 اگر صغیر، جد پدری نداشته باشد آیا مادر می‌تواند با اجازه حاکم شرع قیم او بشود؟, با اجازه حاکم شرع مانعی ندارد.
 بین دو طایفه، در محلی درگیری واقع می‌شود و چشم پسر بچه‌ای نابینا می‌شود، به عنوان وجه المصالحه دختر ده ساله‌ای را با اجازه ولیش برای برادر بچه ۸ ساله‌ای که چشمش از بین رفته بود عقد می‌کنند. خود دختر ادعا می‌کند من راضی نبوده و نیستم. در قانون سن پسر و دختری که بتوانند مستقلا در کارهای خود مداخله کنند ۱۸ سال است و کمتر از ۱۸ سال باید به دادگاه مراجعه و دادگاه به پزشک متخصص ارجاع می‌دهد که بالغ و رشیده باشند، چنانچه پزشک متخصص قانونی بر بلوغ و رشد گواهی کند، دادگاه قبل از سن ۱۸ سالگی حکم رشد صادرمی کند. در این مورد چنین اقدامی نشده لیکن در سن ۱۶ سالگی صورت جلسه‌ای بین زوجین به این کیفیت که تا پایان تحصیلات متوسطه زوجین به تحصیل خود ادامه دهند، تنظیم شده است. در همین صورت جلسه نیز دختر ادعا می‌کند پدر و مادرم تهدیدم کردند من امضا کردم. این ازدواج در بعضی از روستاها مرسوم بوده و هست. در ضمن در مسأله ۴ تحریر الوسیله در فصل اولیای عقد آمده است که «یشترط فی صحۀ تزویج الاب و الجد و نفوذه عدم المفسده» و در آخر مسأله ذکر شده «بل الاحوط مراعات المصلحۀ» آیا این عدم مفسده و رعایت مصلحت مربوط به دختر می‌باشد یا به پدر و فامیل دختر؟ آیا چنین عملی اصلا درست است یا نه؟, رعایت مصلحت و مفسده مربوط به دختر است یعنی مصالح دختر باید در نظر گرفته شود ارتباطی به پدر و مادر ندارد و ملاحظات فامیلی و جبران خسارتها، نمی‌تواند مجوز باشد که صغیر مال المصالحه شود و اما در مورد کبیر شرعی واضح است که بدون رضای او عقد صحیح نیست.
 حکم ازدواج معاطاتی چیست و چه شرایطی دارد؟ اگر یکی از مقلدین شما در این مسأله (به فرض عدم صحت ازدواج معاطاتی به نظر شما) به مرجع دیگری رجوع نماید حکم چیست؟ اگر فردی به علت عدم آشنایی به حکم (در صورت عدم صحت ازدواج معاطاتی) با فردی به این طریق ازدواج کند و بعد حکم را بفهمد وظیفه‌اش چیست؟, چیزی به نام ازدواج معاطاتی نداریم چنین ازدواجی باطل است.
 اگر مردی با زن نامحرمی تفخیذ کند وانزال شود و فرزندی منعقد گردد بی آنکه دخول صورت گرفته باشد حکم فرزند و زوال بکارت که بر اثر تولد فرزند حاصل می‌شود چیست؟, هرگاه یقین داشته باشد که انزال نمی‌شود، بعید نیست فرزند آنها همچون فرزند شبهه باشد و اگر احتمال می‌داده است، خالی از اشکال نیست و در مورد مهر المثل اگر زن با میل و رضایت خود حاضر شده و احتمال این امر را می‌داده مهر المثل ندارد و اگر احتمال نمی‌داده و رضایت به غیر تفخیذ نداشته، احتیاط واجب دادن مهر المثل است.
 اگر زن به خاطر انجام مستحبات زیاد، دچار خستگی مفرط شود به طوری که مرد نتواند تمتعات لازم را از او ببرد، آیا مرد حق دارد او را از انجام چنین مستحباتی نهی نماید و آیا اطاعت از شوهر در اینجا لازم است؟, مرد نمی‌تواند او را نهی کند مگر به طور کلی تمتع از بین برود و در این صورت چون مزاحم حق شوهر است زن بدون اجازه او نمی‌تواند اقدام کند.
 اگر مردی به هیچ وجه قادر به ازدواج نباشد یعنی همیشه در امور زندگیش با شکست مواجه بوده و حتی قادر به سبکترین نوع ازدواج هم نیست و ازدواج نکردن هم موجب اختلالاتی در بدنش می‌شود، آیا می‌تواند به وسیله خوردن دارو و یا عمل جراحی، مردی خود را از بین ببرد؟, جایز نیست و باید صبر کند تا خداوند فرجی برای او فراهم سازد.
 همسر شهیدی که یک پسر دارد پس از گذشتن چند سالی ازدواج کرده است، پدر شهید می‌گوید: من به عنوان ولی نمی‌گذارمنوه‌ام در خانه بیگانه بماند چون من وظیفه دارم او را پرورش دهم و فعلا این پسر بچه ۵ ساله است، مادرش می‌گوید: من به عنوان مادر، او را پرورش می‌دهم، از نظر اسلام کدام یک مقدم هستند؟, در مورد نگهداری بچه و پرورش او تا زمان بلوغ، مادر بچه بر جد او مقدم است حتی در صورتی که شوهر کند، ولی در مسأله ولایت بر اموال حق با جد است و مادر ولایتی بر اموال کودک ندارد.
 اگر خانمی دختر برادر شوهر خود را شیر دهد آیا غیر از آن دختر، فرزندان دیگر دو برادر می‌توانند با هم ازدواج کنند؟, آن دختری که شیر زن برادر را خورده نسبت به تمام فرزندان آن زن محرم است ولی سایر فرزندان آن دو برادر می‌توانند با هم ازدواج کنند.
 اگر خواهری بچه‌های خواهر خود را شیر دهد، آیا این خواهر به شوهر خواهرش محرم می‌شود؟ در ضمن حکم فرزندان او چه خواهد بود؟, خواهری که شیر داده به پدر بچه شیرخوار محرم نمی‌شود، ولی فرزندان این خواهر با پدر بچه شیرخوار محرمند.
 آیا نوه‌های مادر رضاعی بر شیرخوار محرم می‌باشند؟, نوه‌ها بر شیرخوار محرم می‌باشند.
 حکم مردی که به تعهدات خویش در رابطه با همسرش عمل نمی‌کند و حاضر به طلاق او نیز نمی‌باشد چیست؟, آن مرد باید به تعهد خود عمل کند و اگر زوجه را معلقه گذارده و حاضر نیست به وظایف شرعی خود درباره آن زن عمل کند، حاکم شرع او را ملزم به طلاق و در صورتی که طلاق ندهد حاکم شرع می‌تواند به درخواست زن او را مطلقه سازد.
 اگر زنی شرط کرده باشد که در صورتی که شوهرش همسر دیگری اختیار کند وکالت در طلاق داشته باشد آیا در صورتی که شوهر به خاطر ناسازگاری زن، همسر دومی اختیار کند بازهم همسر اول وکیل در طلاق است؟, ظاهر این است که این شرط از چنین صورتی منصرف است، زیرا هدف از این شرط، این بوده که به همسر اول قناعت کند حال اگر همسر اول با پشتپا زدن به زندگی زناشویی مرد را در بلاتکلیفی گذاشته، جایی برای تأمین آن شرط باقی نمی‌ماند یعنی زن وکالت در طلاق نخواهد داشت.
 آیا طلاق به مجرد ادعای شوهر و اینکه بگوید: من او را مطلقه نموده‌ام ثابت می‌شود؟ به گونه‌ای که زن حق ازدواج داشته باشد و نفقه ساقط شود، یا اینکه باید با شهادت دو عادل باشد؟, فقها در این مورد اختلاف دارند، مرحوم محقق قمی در جامع الشتاتو محقق یزدی در ملحقات عروه مشروحا بحث کرده‌اند و از مجموع ادله ظاهر می‌شود که طلاق به مجرد ادعای زوج خالی از اشکال نیست، بلکه باید بینه‌ای بر آن قائم شود.
 آیا در طلاق، عدالت دو شاهد در نظر زوج کافی است؟, بله، عدالت دو شاهد در نظر زوج مادام که یقین بر خلاف آن نباشد کافی است.
 زن و مردی ازدواج کرده‌اند و مرد معترف به ازدواج هست ولی ادعا می‌کند در حضور عده‌ای، که آنها را عادل می‌دانسته ام- ولی امکان اثبات عدالت آنها ممکن نیست- صیغه طلاق را جاری کرده‌ام و معلوم نیست که خود صیغه طلاق صحیح بوده یا خیر، چون زوج روحانی نیست اما سواد فارسی دارد و می‌گوید از روی رساله صیغه طلاق را جاری کرده‌ام، آیا چنین طلاقی که اصل آن محرز است ولی از نظر صحت معلوم نیست، صحیح است؟, ادعای طلاق مزبور ظاهرا مسموع است.
 پدری دختر نابالغش را به عقد نکاح یک پسر بچه درآورده است، الآن دختر ۱۷ ساله است در حالی که پسر ۱۳ ساله است و از نظر جسمانی خیلی کوچک بهنظر می‌رسد، دختر پدر را از دست داده و یتیم شده و حاضر نیست با آن بچه ازدواج کند، زیرا نمی‌تواند منتظر بزرگ شدن او باشد. با توجه به مطالب فوق از حضرت عالی تفاضا داریم اگر شرع مقدس اسلام اجازه دهد حکم فرمایید دختر مذکور با برادر بزرگ آن پسر بچه ازدواج کند که خود دختر هم راضی است., هرگاه اجرای عقد مذبور از اول به مصلحت دختر صغیر نبوده، اصل عقد باطل است و اگر فرضا مصلحت بوده ولی الآن در انتظار ماندن آن دختر بیش از این موجب عسر و حرج شدید است ولی پسر می‌تواند صیغه طلاق آن دختر را اجرا کند و بعد با هر کس خواست ازدواج کند.
 شخصی می‌خواهند زن خود یا زن دیگری را طلاق دهد، در شهری که ساکن است، عادل به آن معنایی که فقها عظام فرموده‌اند نیست مگر بعضی از اشخاصی که شخص مطلق نه به چشم خود از آنها معصیتی دیده و نه از دیگران شنیده که تا حال معصیتی کرده باشند و در شهرهای مجاور هم اشخاص عادلی را نمی‌شناسد و از طرفی هم به ناچار باید این طلاق واقع شود بفرمایید آیا نزد همان اشخاص فوق الذکر که مورد وثوق و حسن ظن هستند می‌تواند اجرای طلاق کند؟, همین گونه افراد برای شهود طلاق کافی هستند و عادل محسوب می‌شوند.
 دوشیزه‌ای به عقد دائم جوانی درمی آید؛ نظر به اینکه از خانواده مذهبی بوده و به خاطر این که در رفت و آمد مشکلی نداشته باشند، صیغه عقد خوانده می‌شود و بعد از عقددر مواقعی که خلوت می‌کرده‌اند نامزد و دوشیزه از راه دبر آمیزش می‌کرده‌اند، پس از مدتی کار آنان منجر به اختلاف و جدایی می‌گردد، دختر چون مسائل شرعی را نمی‌دانسته فکر می‌کرده این نوع آمیزش عده ندارد به همین جهت متأسفانه در حال عده به عقد دائم دیگری در می‌آید و بعد از چند سال زندگی و بچه دار شدن متوجه مسأله می‌شوند حکم شرعی را بیان فرمایید., احتیاط واجب آن است که در فرض مسأله بعد از عده مجددا صیغه عقد بخوانند و حرام ابدی نیست.
 با توجه به این که مدت دو سال است که اسلام را پذیرفته‌ام و مدت شش ماه است که از شوهر زرتشتی ام جدا شده‌ام عده نگه داشتن این جانبه چگونه خواهد بود؟, چنانچه مدت دو سال است اسلام را پذیرفته‌اید از همان زمان قبولاسلام، عده شما شروع شده و اگر شوهر شما از این امر با خبر بوده و در مدت عده شما اسلام نیاورده، عده شما پایان یافته و از آن شوهر جدا شده‌اید و نیازی هم به طلاق نیست.
 زنی که از زنا باردار شده با زانی یا غیر او ازدواج می‌کند آیا احتیاج به عده دارد؟ و اگر شوهرش او را بعد از ازدواج طلاق دهد آیا عده دارد؟ و در صورتی که عده دارد آیا عده او أبعد الأجلین است یا عده اقراء؟, زنی که حامل از زناست عده ندارد، و جایز است به عقد زانی یا غیر او درآید و اگر او را طلاق داد عده او به اقراء یا سه ماه است و وضع حمل معیارنیست و اما در مورد طهر غیر مواقعه چون این شرط در حامل ساقط است می‌تواند او را طلاق دهد، بنابراین اگر عادت ماهانه نمی‌بیند سه ماه صبر می‌کند و ازدواج می‌نماید.
 فلسفه عده زنان مطلقه چیست؟ و آیا زنان نازا و یا زنانی که رحم خود را برداشته‌اند از این قانون مستثنا هستند؟, مسأله عده زنان، فلسفه‌ها متعددی دارد و منحصر به مسأله انعقاد فرزند نیست لذا در تمام مواردی که شرع گفته است، زن باید عده نگهدارد هر چند عقیم و نازا باشد، یا رحم خود را برداشته باشد یا فرضا چند سال است از شوهر خود جدا زندگی می‌کند در تمام این صورتها باید عده نگهدارد.
 زن مطلقه‌ای بعد از انقضای عده، متعه می‌شود و بعد از چندی با وساطت بزرگان فامیل بنا می‌شود با شوهر اول ازدواج کند، به همسر دوم مراجعه و چاره جویی می‌نماید او بقیه مدت را می‌بخشد و دوباره زن را صیغه می‌کند و قبل از دخول فسخ می‌نماید و زن بلافاصله به عقد شوهر اول درمی آید با این استدلال که این فسخ دوم قبل از دخول است و غیر مدخوله عده ندارد، آیا این مطلب صحیح است؟, عده عقد سابق با این امور از بین نمی‌رود و تا عده پایان نیابد ازدواج مجدد او صحیح نمی‌باشد و نمی‌تواند بدون عده به عقد نکاح کسی درآید.
 هرگاه زنی به خاطر شیر دادن بچه، عادت ماهانه نبیند، تکلیف او برای طلاق چیست؟, سه ماه بعد از آخرین نزدیکی صبر می‌کند و بعد اجرای صیغه طلاق می‌شود، سپس عده سه ماه نگهمی دارد.
 چنانچه زنی را در عده وفات عقد نمایند و بعد از حدود پانزده روز که عده تمام شده، عروسی نمایند و زفاف به عمل آید یعنی عقد در عده و دخول در خارج عده بوده و زوجین هم جاهل به مسأله و حرمت ازدواج در عده بوده‌اند، لطفا بفرمایید: آیا حرمت ابدی برای آنها ثابت شده یا فقط عقد باطل است؟ و آیا عده وفات را برای همسر اول باید تمام کند یا خیر؟ و به فرض این که عقد باطل شده و بخواهند عقد جدید بخوانند آیا باید برای همسر دوم عده نگهدارد؟, عقد ازدواج باطل است ولی حرمت ابدی نمی‌آورد و عده نسبت به وطی به شبهه در مورد شوهر دوم باید تمام شود و بعد می‌تواند با شخص دیگری ازدواج کند ولی ازدواج او با همسر دوم نیاز به عده وطی به شبهه ندارد.
 زن مطلقه‌ای پس از طلاق، یک یا دو بار عادت ماهانه دیده و سپس یائسه شده است، آیا باقیمانده عده ساقط است؟, اگر یک بار عادت شده است باید دو ماه دیگر عده نگهدارد و اگر دو بار عادت شده است باید یک ماه عده نگهدارد.
 اگر زنی به عقد موقت مردی درآید و مطمئن باشد که از آمیزش با او حامله نشده است (مثلا مرد خواجه باشد یا زن رحم خود را خارج کرده باشد) آیا باید پس از پایان مدت عقد موقت، عده نگهدارد؟, اگر دخول حاصل شده است عده لازم است.
 ابتدای عده وطی به شبهه چه زمانی است مدرک آن چیست؟, مبدأ عده وطیبه شبهه زمان حصول علم به وطی به شبهه است همان طور که در تعلیقه ما بر عروۀ الوثقی نیز آمده است و مدرک، ظهور اخبار باب است (به تعلیقه مراجعه کنید).
 زنی که شوهرش مرده و خودش هم جوان است (مثلا ۳۰ ساله است) به خاطر فوت شوهرش بیشتر از متعارف ترک زینت می‌کند، حتی نظافت هم به اندازه عرف نمی‌کند و ازدواج را نیز ترک کرده است و اگر کسی برای خواستگاری بیاید می‌گوید: من با شوهرم عهد کرده‌ام دیگر ازدواج نکنم و بین ما شرط شده که هر کس جلوتر مرد، دیگری ازدواج نکند، آیا این کار درست است و شرط آنها واجب العمل است؟, حداد به معنای ترک زینت در ایام عده وفات لازم است، ولی ترک زینت، به معنای ترک نظافت نیست و شرط مزبور اعتباری ندارد و سزاوار است آن زن بعد از گذشتن عده ازدواج کند.
 در طلاق رجعی که نباید زوجه مطلقه از منزلی که با همسر خود در آن زندگی می‌کرده خارج شود و زوج حق ندارد تا زمانی که عده باقی است او را از منزل بیرون کند، آیا این نهی، وظیفه کیست؟ زوجین یا محضر که صرفا طلاق را ثبت می‌کند یا مجری صیغه طلاق یا دادگاه که اجازه طلاق را صادر می‌کند. و اگر در موقع اجرای صیغه طلاق زوجین جدا از هم زندگی کنند، یا طلاق در شهر غربت واقع شود و زوجین اهل یک محل نباشند، تکلیف چیست؟, به مقتضای آیه شریفه قرآن و سایر ادله، این نهی وظیفه زوجین است ولی دادگاه یا محضر به مقتضای مسأله ارشاد جاهل و امر به معروف، آنها را واقف بر این حکم می‌کنند و در صورت جدا بودن مسکن آن دو چنانچه مطابق رضایت طرفین انجام شدهباشد و جدایی آنها به معنای قهر کردن از یکدیگر نباشد، اشکالی ندارد.
 زوجه در طلاق خلعی، مهریه خویش را به زوج می‌بخشد و پس از طلاق در ایام عده به بذل خود رجوع می‌کند در این صورت زوج حق رجوع به زوجیت دارد اما اگر زوج به زوجه رجوع نکرد آیا مهریه متعلق به زوجه است؟ حکم سایر احکام طلاق رجعی از قبیل نفقه زوجه و توارث و غیره چیست؟, با رجوع زوجه به بذل در ایام عده، طلاق رجعی می‌شود و احکام آن را دارد و مهر را باید به او بدهد.
 زید همسر خود را طلاق رجعی می‌دهد و از هم جدا می‌شوند، مرد در یک شهر و زن در شهر دیگر به سر می‌برد و قبل از انقضای عده، مرد رجوع می‌کند ولی زن مطلع نمی‌شود و پس از انقضای عده، زن ازدواج می‌کند وظیفه چیست؟ یا مرد رجوع کرده و زن هم تمایل نشان می‌دهد ولی پدر و برادران زن اجازه نمی‌دهند برگردد و الآن چند سالی گذشته و زن ازدواج نکرده آیا زوجیت اول برقرار است؟ یا مرد وقتی که دید اصرارش اثر ندارد و اعراض کرد نیاز به طلاق مجدد دارد؟, اگر رجوع مسلم باشد عقد دوم باطل است و گذشتن زمان طولانی اثری ندارد و نیز عقد زوجیت با اعراض از بین نمی‌رود و طلاق لازم است تا از یکدیگر جدا شوند.
 کسی که در عده رجعی به زن رجوع کند و فورا پشیمان شود و بگویدهمان جدایی و طلاق برقرار باشد، آیا صرف پشیمانی از رجوع کافیاست و یا این که طلاق مجدد لازم است اگر طلاق لازم است چه زمانی باید انجام گیرد؟, پشیمانی فایده ندارد و با رجوع کردن، آن زن همسر او می‌باشد و اگر بخواهد جدا شود باید مجددا طلاق دهد.
 اگر مردی زن خود را طلاق دهد اما ورثه زن به آن مرد بگویند که فلان مقدار پول بگیر و طلاق مده، آیا شوهر می‌تواند رجوع کند؟, مردی که همسرش را طلاق داده می‌تواند پولی بگیرد و رجوع کند و اگر غیر طلاق رجعی است احتیاج به عقد مجدد دارد.
 این جانب با شوهرم توافق کردیم که مبلغی را به صورت اقساط بپردازم تا مرا طلاق خلعی بدهد، وقتی طلاق مذکور انجام شد، از طریق دادگاه اقدام به گرفتن دختر دوساله‌ام کردم درحالی که اقساط مذکور را می‌پردازم، ولی چون شوهرم از گرفتن دخترم ناراحت شده است می‌گوید: چون تمام مبلغ را تا کنون نداده‌ای مطلقه نیستی و طلاق بهم خورده است، آیا این حرف صحیح است؟, طلاق خلعی واقع شده و مرد نمی‌تواند برگردد مگر این که زن برگردد.
 این جانب با بذل یکصد عدد سکه بهار آزادی از همسرم مطلقه خلعی شده‌ام، در زمان عده طی نامه کتبی به دفتردار محضر، مراتب رجوع به بذل را اعلام کردم، اکنون متوجه شده‌ام که دفتردار رجوع قانونی را به علت فراموشی در دفتر ثبت ننموده است، حکم رجوع چیست؟ آیا مستحق دریافت مهریه هستم؟, چنانچه در عده، رجوع به بذل خود کرده‌اید و به شوهر اطلاع داده‌اید، حق دارید بذل خود را بازپس گیرید و اگر خبر نداده‌اید عده گذشته است کافی نیستو هرگاه دفتردار متکفل این کار شده و کوتاهی کرده است ضامن می‌باشد.
 همسر این جانب نسبت به احکام اسلامی بی اعتناست و تمکین نمی‌کند و هنوز غیر مدخوله است، آیا می‌توانم او را طلاق دهم؟ طلاق او از چه نوعی است و حکم مهریه او چیست؟, سزاوار است مدتی با او مدارا کنید و او را نصیحت کرده و به او محبت نمایید شاید تدریجا عوض شود و کار به طلاق نکشد و در غیر واجبات و محرمات زیاد سختگیری ننمایید، اگر نتیجه نگرفتید می‌توانید از او جدا شوید، ولی چون مطابق آنچه نوشته‌اید این زن ناشزه و غیر مدخوله است حق نفقه ندارد و اگر او بخواهد طلاق بگیرد، طلاق او طلاق خلع است و جز از طریق بذل مهریه یا مانند آن و رضایت زوج امکان پذیر نیست.
 در رساله حضرت امام (رحمه الله) آمده است: در صورت رجوع زن بما بذل، مرد می‌تواند دوباره بدون عقد او را زن خود قرار دهد، حال سؤال این است که اگر زن تقاضای استرداد مهریه بخشیده شده خود را کرد و مرد هم پرداخت، ولی دیگر نمی‌خواهد با او زندگی کند و از او متنفر است، با این وصف آیا زن پس از انقضای ایام عده می‌تواند شوهر کند؟ یا اگر مرد مرد ارث به او تعلق می‌گیرد یا طلاق به قوت خود باقی است؟ در ضمن آیا مسأله مذکور صرفا مربوط به طلاق خلع است یا در مبارات هم همین طور است؟, مرد اگر بخواهد می‌تواند رجوع کند و اگر نخواهد می‌تواند رجوع نکند. در مبارات نیز اگرمایل نباشد رجوع نمی‌کند و در مواردی که طلاق رجعی است در زمان عده از یکدیگر ارث می‌برند.
 طلاق خلعی واقع شده است ولی شوهر مدعی است که قبل از طلاق با همسرم آمیزش کرده‌ام و دیگر این که شاهدین عدلین حضور نداشته‌اند بلکه طلاق در حضور عده‌ای از مؤمنین ظاهر الصلاح واقع شده است، آیا چنین طلاقی صحیح است؟, طلاق مزبور در هر حال محکوم به صحت است زیرا ادعای شوهر در مورد مواقعه قبل از طلاق در فرض مسأله پذیرفته نیست و به اعتراف خود او ظاهر حال شهود، عدالت بوده و ما مأمور به باطن نیستیم، بنابراین طلاق اشکالی ندارد مگر این که با دلیل شرعی ادعای خود را ثابت کند.
 اگر مردی زنی را به طلاق خلعی دوم مطلقه کند، لیکن قبل از انقضای عده، زن به بذلش رجوع کند اما زوج می‌گوید: من رجوع می‌کنم به شرط آن که اکنون که به قرء دوم رسیدی تو را صیغه می‌کنم و به عقد انقطاعی در می‌آورم و همین عمل هم انجام شد، اما باز اختلاف شروع شد و آنها بر بذل مدت توافق کردند و احتیاطا طلاق نیز جاری شد. اکنون بیان فرمایید: الف) آیا این زن باید سه ماه عده طلاق نگهدارد و یا عده ۴۵ روزه عقد انقطاعی نگهدارد؟ ب) آیا بذل مدت صحیح است یا طلاق سوم؟ ج) اگر چنانچه بذل مدت صحیح باشد آیا مجددا می‌تواند صیغه کند و یا محلل لازم است؟, الف) احتیاط این است که عده طلاق نگهدارد. ب) از جواب بالا معلوم شد. ج) احتیاط آن است که بدون محلل ازدواج نکند. سؤال۹۲۹- آیا طلاق خلع بدون گرفتن مال از زن صحیح است؟ صحیح نیست.
 زنی که معلوم نیست همسرش در فلان حادثه کشته یا مفقود شده است و مدت چهار سال است که خبری از او نیست، آیا می‌تواند با شخص دیگری ازدواج کند؟, نمی‌تواند با مرد دیگری ازدواج کند، مگر این که یقین به فوت او پیدا کند یا مراجعه به حاکم شرع کرده تا او دستور تحقیق درباره شخص مورد نظر را صادر نماید و پس از طی مراحل شرعی او را طلاق دهد.
 وظیفه زنی که شوهرش مفقود شده چیست و در این مدت نفقه او از کجا تأمین می‌شود؟, زنی که شوهرش مفقود شده است چند حالت دارد: الف) اگر صبر کند تا خبری آید مانعی ندارد و باید نفقه او را از مال شوهرش داد. ب) اگر انفاق کننده‌ای از ولی یا غیر او باشد باید صبر کند، مگر این که عسر و حرج شدید و ضرر مهمی حاصل شود که حاکم شرع می‌تواند او را طلاق دهد. ج) در غیر این دو صورت، رفع امر به حاکم شرع می‌کند و او به مدت ۴ سال از اطراف محل فقدان وی تحقیق می‌کند، اگر خبری نشد نخست به ولی او پیشنهاد طلاق می‌کند و اگر او طلاق نداد خودش طلاق می‌دهد سپس عده وفات نگه می‌دارد (هر چند کفایت عده طلاق رجعی نیز قوی است اما احتیاط مهما امکن ترک نشود) و بعد شوهر می‌کند. اگر شوهر اول مادام که در عده است مراجعه کرد اولی است و اگر بعد از عده- حتی قبل از ازدواجمجدد- شوهر اول بیاید طلاق نافذ است و تنها با رضایت طرفین و عقد جدید امکان بازگشت است.
 هرگاه مردی زندگی را بر همسرش سخت بگیرد و حاضر به طلاق او هم نباشد قاضی در چه صورتی می‌تواند این زن را طلاق دهد؟, طلاق در صورتی برای قاضی جایز است که عدم امکان سازش در حدی باشد که منجر به عسر شدید و حرج اکید گردد زوج شخصا حاضر به طلاق نباشد و طلاق قاضی طلاق رجعی است، ولی اگر رجوع واقع شود و باز موضوع عدم سازش باقی باشد مجددا طلاق می‌دهد تا سومین مرتبه که طلاق بائن بشود.
 بیش از ده سال است که به دلایل زیر قصد طلاق زوجه‌ام را دارم: الف) عدم تمکین ب) خروج بدون اذن از منزل و حتی از شهر در موارد غیر ضروری. ج) اقدام به آبروریزی و هتک حرمت بنده در جامعه د) تهمتهای ناروا و) تهدید به مسموم نمودن ه-) نامشروع قلمداد کردن صیغه ازدواج، و قانون نیز توجهی به من نکرده آیا می‌توانم خود صیغه طلاق را بخوانم و آیا گرفتن حکم طلاق در مقابل پرداخت پول امکان پذیر است و چنین حکمی اعتبار شرعی دارد؟, عدم تمکین به تنهایی می‌تواند دلیلی بر اقدام به طلاق باشد، ولی تا می‌توانید از طلاق بپرهیزید مگر این که ناچار شوید.
 طلاق زنی که همسرش تریاکی است و مدتی است که مفقود الاثر شده و محکوم به اعدام است، چگونه است؟, چنانچه فرار کرده و امید به بازگشت او نیست و زن در عسر و حرج شدید می‌باشد و زندگی کردنبا چنین مردی برای او مقدور نیست حاکم شرع می‌تواند او را طلاق دهد، ولی اگر می‌تواند صبر کند و احتمال بازگشت و امکان زندگی با او وجود دارد، حکم او عدم طلاق است.
 در موضوع اختلاف زن و شوهری که حضرت امام رضوان الله تعالی علیه احتیاط داشتند در تعیین حکمین، که نظر مبارک حضرت عالی هم همین است، اگر زن از شوهر خود تقاضای طلاق کند با اینکه شرعا و قانونا اختیار طلاق با مرد است (مگر موارد استثنایی) آیا در چنین موردی نیز احتیاج به تعیین حکمین است؟ چون اگر زوج راضی به طلاق نباشد حکم نمی‌تواند کاری بکند و نتیجه ندارد و در موارد استثنایی مانند ترک نفقه و عدم امکان اخذ نفقه زوجه از زوج، که دادگاه می‌تواند اقدام به طلاق کند آیا در چنین موردی تعیین داور لازم است یا خیر؟, حکمیت طبق ظاهر قرآن مجید مربوط به مواردی است که اختلاف شدید میان زن و مرد پیدا شده و ممکن است منجر به جدایی یا مطالب ناگوار دیگر شود در اینجا حاکم شرع دو حکم برای رسیدگی به کار آنها تعیین می‌کندو حکمین در صورتی می‌توانند حکم به جدایی دهند که این امر از سوی زوجین به آنها محول شده باشد که هر چه را صلاح دیدند عمل کنند حتی طلاق.
 خانمی ۲۱ سال پیش با مردی به صورت لفظی و غیر معلوم از نظر دائمی و موقتی ازدواج نموده، بعد از چهار سال زندگی و تولد اولین فرزندشان، آن مرد این خانم و بچه را رها کرده و مفقود شدهو جستجو نیز بی فایده بوده آیا این خانم می‌تواند ازدواج بنماید یا نه؟, باید به حاکم شرع مراجعه کند هرگاه مأیوس از اطلاع بر احوال او شد می‌تواند او را طلاق دهد و بعد از چهار ماه و ده روز ازدواج کند و احتیاطا حاکم شرع مدت باقیمانده را (به فرض موقت بودن عقد) نیز می‌بخشد و اگر احتمال پیدا شدن شوهر وجود دارد حاکم شرع چهار سال برای جستجو تعیین می‌کند هرگاه اثری پیدا نشد اقدام به طلاق می‌کند.
 هرگاه زوج بدون عذر شرعی از دادن نفقه خودداری کند آیا طلاق زوجه جایز است؟, حاکم شرع باید از مال زوج نفقه را بپردازد و اگر میسر نشود به او تکلیف طلاق کند و اگر طلاق ندهد شخصا او را طلاق می‌دهد.
 اگر زنی پس از طلاق از شوهر اول با مرد دیگری ازدواج کند و به علتی ازدواج دوم باطل باشد آیا این زن می‌تواند پیش شوهر دوم بماند چون اگر شوهر دوم آن زن را طلاق بدهد و از هم جدا شوند مایه آبروریزی آن مرد یا آن زن است؟, می‌تواند بماند، اما نامحرم است و روابط زن و شوهری نباید میان آن دو باشد.
 این جانب مدت شانزده سال قبل با مردی ازدواج نمودم و مدت هشت ماه زندگی مشترک داشتیم که شوهرم به جمهوری اسلامی ایران مسافرتنموده و مدت شانزده سال این جانب را ترک نمود. در این مدت هیچ گونه خرجی و نفقه برایم نفرستاد، به ناچار همراه پدر شوهرم جهت ردیابی از همسرم به ایران آمدیم، متأسفانه ایشان به جرم موادمخدر در یکی از زندانها محبوس بود، بعد از یک سال انتظار همسرم آزاد شد و دوباره زندگی مشترک را آغاز نمودیم و از او حامله شدم، شوهرم بازهم فرار کرد بعد از مدتی با زن دیگری که تبعه ایرانی است با تعدادی از فرزندانش پیدا شد، و از آنجا که نه حقیر از همسر دومش اطلاع داشتم و نه همسر دومش از من اطلاع داشت، همسر ایرانیش بنای ناسازگاری گذاشت، بعد از مدتی با همسر دومش به جای نامعلومی رفت و فرزند ما بعد از این به دنیا آمد و اکنون مدت دو سال است که در عالم هجرت بدون سرپرست و خرجی و نفقه زندگی می‌کنم، در ضمن این دفعه پدر پیرش را نیز همراه خود برده است به مراجع قضایی شاکی شده‌ام خبری از همسرم معلوم نیست، حال تکلیف من چیست و چه کار کنم؟, در صورتی که مرد حاضر به دادن نفقه و زندگی کردن با این همسر نیست و طلاق هم نمی‌دهد حاکم شرع می‌تواند صیغه طلاق او را اجرا کند.
 من همراه شوهر و فرزندانم در سال ۱۳۶۶ به نروژ آمدیم و الآن سه سال است که شوهرم من و بچه هایم را رها کرده و رفته و مرا بلاتکلیف گذاشته است ولی طلاق دولتی را در نروژ انجام داده‌ایم در نروژ مرکز توحید اسلامی برای شیعیان و مسلمین وجود دارد، از جنابعالی درخواست می‌کنیم که به روحانی این مرکز وکالت و اجازه برای جاری کردن صیغه طلاق شرعی بدهید تا مرا طلاق دهد؟, چنانچه همسر شما نه حاضر است با شما زندگی کند و نه طلاق شرعی می‌دهدبه روحانی محترم محل وکالت دادیم که شما را بعد از ثبوت این موضوع مطلقه سازد و همچنین در مورد سایر مسلمانانی که در شرایطی همانند شرایط شما زندگی می‌کنند.
 آیا برای تبدیل ازدواج دائم به موقت غیر از طلاق و انجام عقد موقتراهی وجود دارد؟ و اگر ندارد آیا عده نگهداشتن لازم است یا شوهر سابق در عده می‌تواند زن را متعه کند؟, راه آن فقط طلاق است و در عده می‌تواند با او ازدواج نماید به شرط این که طلاق رجعی نباشد و اگر طلاق رجعی است باید بعد از تمام شدن عده او را به عقد موقت درآورد.
 میان من و شوهرم سه سال پیش نزاع و اختلاف به وجود آمد که کار به دادگاه کشیده شد، بعد از آن که شوهرم فهمید که محکوم می‌شود فرار کرد و به افغانستان رفت و شنیدم که در آنجا زن گرفته و من در اینجا سرگردان و بی سرپست در خانه خواهر خود به سر می‌برم، آیا شرعا حاکم شرع می‌تواند با ولایت خود مرا طلاق دهد؟, اگر عمدا همسر خود را رها کرده و رفته و رسیدگی به حقوق شرعی او نمی‌کند و همسر در عسر و حرج گرفتار است حاکم شرع می‌تواند او را طلاق دهد ولی اگر دسترسی به او هست قبلا اتمام حجت شود.
 این جانبه با شخصی ازدواج کردم و مدت یک سال و نیم با هم بودیم ولی اکنون ایشان سه سال است که مفقود الاثر شده و خبری از ایشان ندارم، من از مهاجرین خارجی هستم و با یک فرزندخود در شهر مقدس مشهد بی سرپرست و آواره زندگی می‌کنم و بسیار پریشان می‌باشم، من در زمان جاری شدن عقد به شوهرم گفتم که اگر به مدت شش ماه نفقه به من نرسید اختیار طلاق به دست خودم باشد ولی آنها در عقدنامه ازدواج این مورد را ننوشتند، من هم سواد نداشتم که بخوانم، حال وظیفه من چیست؟, اگر او عمدا شما را رها کرده و رفته و در عسر و حرج شدید قرار دارید می‌توانید به روحانی سرشناس و آگاه به مسائل مراجعه کنید تا شما را طلاق دهد.
 این جانب مدت ۲۴ سال است که با خانمم زندگی می‌کنم و دارایشش فرزند می‌باشیم، در این مدت با دخالت مستقیم پدر و مادر و برادر خانمم رو به رو بوده‌ام و زندگی تلخی را گذرانده‌ام تا این که مدتی قبل دیگر کارد به استخوانم رسید و تصمیم به جدایی از همسرم گرفتم و چون در تصمیم خود جدی بودم در چند جلسه (البته به فارسی) گفتم: همسرم مانند خواهر و مادرم برای من می‌باشد، حال همسرم از گذشته خود پشیمان شده و تعهد داده که دیگر مثل گذشته به تحریکات بستگان خود گوش نکند و من هم می‌خواهم مدتی دیگر به ایشان فرصت بدهم و با ایشان زندگی کنم با توجه به گفته بالا آیا می‌توانم با ایشان به عنوان زن و شوهر زندگی کنم؟, چنانچه این سخن را در حالی گفته‌اید که دو شاهد عادل حضور داشته‌اند و آن زن هم در حال عادت نبوده بعد از پاک شدن با او نزدیکی نکرده باشید باید کفاره بدهیدو کفاره آن دو ماه روزه است که باید سی و یک روز آن پشت سر هم باشد و اگر توانایی به روزه نداشته باشید ۶۰ مسکین را طعام دهید اما اگر دو شاهد عادل حضور نداشته، کفاره‌ای هم ندارد و این سخن بی اثر است، در ضمن توجه داشته باشید در آنجا که کفاره لازم باشد تا کفاره ندهید حلال نمی‌شود.
 خانم شوهرداری با افرادی حدود دو سال رابطه داشته است و حتی مدت ۲۰ روز بدون اجازه شوهرش معلوم نیست که در کجا به سر برده است آیا لازم است این خانم مشهور به فساد را طلاق داد؟, طلاق دادن او واجب نیست ولی لازم است او را از کار خلاف بازدارد.
 شخصی به زنش اختیار داد که از سوی او کسی را برای طلاق وکیل کند، مدتی گذشت زنش او را مطلع نکرد که طلاق جاری شده یا نه؟ آیا نفقه در این مدت بر شوهر واجب است و آیا شوهر می‌تواند این زن را به عنوان همسرش بپذیرد؟, مادامی که وقوع طلاق مشکوک است در حکم زوجه اوست.
 همسران مفقودالاثرهای جنگ تحمیلی که چندین سال از شوهرانشان خبری ندارند در چه صورتی می‌توانند ازدواج کنند؟, در صورتی که یقین به فوت همسرشان پیدا کنند، ازدواج جایز است و در غیر این صورت اگر ماندن در آن حال، مایه عسر و حرج شود، حاکم شرع می‌تواند آنها را طلاق دهد و در غیر این صورت باید طبق دستور حاکم شرع چهار سال درباره آنها تحقیق شود اگر اثری پیدا نشد حاکم شرع آنها را طلاق می‌دهد. استفتاءاتجدید (مکارم)، ج ۱، ص: ۲۷۱
 شخصی می‌داند پدرش ملکی را غصب کرده است، آیا می‌تواند از آن استفاده کند؟, نمی‌تواند، بلکه باید اگر صاحب آن را می‌شناسد به او بدهد و اگر نمی‌شناسد حکم مجهول المالک را دارد.
 آیا غاصب علاوه بر خلع ید از مالی که غصب کرده است وظیفه دیگری نیز نسبت به صاحب مال دارد؟, غاصب موظف است مال الاجاره آن را نیز در مدت غصب طبق نظر اهل خبره بپردازد.
 آیا انسان می‌تواند هزینه هایی را که برای به دست آوردن حق خود خرج کرده از غاصب بگیرد؟, احتیاط آن است که نگیرد، مگر این که هزینه زیادی را متحمل شده باشد.
 تشکیل جلسات قرآن، در مکان غصبی چه صورتی دارد؟, حرام است.
 اگر کسی قرآنی را بدون رضایت صاحب آن تصرف نموده باشد آیا در صورت تلاوت آن ثوابی بر قرائت او مترتب می‌شود؟, مشکل است.
 در آستان قدس رضوی، گاه هزاران کفش گمشده موجود است، حکم این کفشها را بیان فرمایید؟, کفشهایی که بدون صاحب در کفشداریهای حرمهای مطهره می‌ماند، باید از طریق اعلام کردن به اطلاع عموم برسانند و بعد از یأس از پیدا کردن صاحبانش، آنها را به مستحقین بدهند یا بفروشند و قیمتش را به آنها بدهند.
 یک حیوانی همراه حیوانات کسی از بیابان می‌آید، بعد از یک سال که مالک حیوان پیدا نشده آن را ذبح می‌کنند و مردم گوشت آن را می‌خورند، حکم کسانی که از این گوشت استفاده کرده‌اند را در دو صورت علم و جهل به مجهول المالک بودن حیوان، بیان فرمایید., هرگاه کسیحیوان گمشده‌ای را پیدا کند، باید یک سال از صاحب آن سراغ بگیرد، اگر پیدا نشد، می‌تواند آن را از طرف صاحب اصلی آن در راه خدا صدقه بدهد یا خودش بردارد به نیت این که اگر صاحبش پیدا شد عوض آن را بدهد و اگر مجهول المالک باشد باید با اجازه حاکم شرع آن را به مستحقین داد.
 وظیفه کسی که اموال حرام یا مواد غذایی حرام در اختیار او قرار گرفته است و قدرت بازگرداندن آنها را به صاحبش ندارد یا این امر برای او مشکل است چیست؟, اگر رد آن و لو به حیله‌های عقلایی، امکان دارد باید رد کند و الا به فقرا صدقه دهد.
 اجناس و وسایل قیمتی که در سرزمینهای غیر اسلامی پیدا می‌شود، چه حکمی دارد؟, اگر علامتی ندارد می‌توان آن را تملک کرد و اگر علامت دارد و امکان دارد صاحبش را پیدا کند باید به او بدهد، ولی در کشورهای محارب با اسلام تملک آن در هر حال مانعی ندارد.
 آیا اموال دولت از نظر شما در حکم مجهول المالک است؟, حکم مجهول المالک را ندارد، بلکه مال عنوان دولت است نه ملک اشخاص.
 در چه صورتی برای پیدا کردن صاحب اشیایی که پیدا می‌شود باید تلاش کرد و در چه صورتی لازم به تعریف نیست؟ در زمان معاصر وضعیت تعریف چگونه است؟, جایی که می‌توان با تعریف صاحبش را پیدا کرد تعریف لازم است و تعریف در زمان ما از طریق گفتن در مساجد و آگهی زدن در مراکز پرجمعیت و مناطقی که گمشده را یافته اندو همچنین در جراید و مانند آن می‌باشد.
 زنی به اعتراف خود سالهای متمادی مبتلا به اعمال منافی عفت بوده و از این راه کسب معیشت می‌نموده و با آن درآمد نامشروع، خانه و زندگی تهیه کرده است. اکنون که می‌خواهد توبه کند تکلیف داراییهای موجود اعم از خانه و اثاث و چیست؟, اگر صاحبانش را می‌شناسد باید به آنها بازگرداند و اگر نمی‌شناسد حکم مجهول المالک را دارد و اگر او نیاز مبرم دارد حاکم شرع می‌تواند با توجه به این که توبه کرده به عنوان رد مظالم به او بدهد.
 یک سال و نیم پیش یک کیف پول در ماشین این جانب جا مانده بود و هیچ نشانه‌ای نداشت، اطلاعیه هایی در محلی که احتمال می‌دادم مسافر آنجا پیاده شده به در و دیوار کوچه و خیابان نصب کردم و همچنین در یکی از روزنامه هاچاپ نمودم، با توجه به توضیحات داده شده تکلیف شرعی من چیست؟ لازم به ذکر است که کل وجه، مبلغ ۳۰۸۰۰۰ ریال می‌باشد که از محل این پول ۴۵۰۰۰ ریال به آن روزنامه و مبلغ ۱۰۰۰۰ ریال به شخصی جهت چسباندن اطلاعیه‌ها به در و دیوار دادم و باقیمانده وجه را خرج عروسی جوانی که برادر خودم می‌باشد کردم اکنون تکلیفم چیست؟, نسبت به آن وجهی که برای عروسی داده‌اید اگر نیازمند بوده ما اجازه می‌دهیم و اشکالی ندارد، اما نسبت به آنچه هزینه کرده‌اید اگر یقین به رضایت صاحب آن داشته‌اید آن هم اشکالی ندارد، ولی اگر رضایت او محرز نباشد نسبت به آن بدهکار هستید و احتیاط آن است که معادلآن را به شخص مستحقی بدهید.
 افرادی که در خدمات شهری (شهرداری) شهرها کار می‌کنند اشیایی مانند لامپ و غیره پیدا می‌کنند که با کمی خرج قابل استفاده می‌شود، به طور کلی نسبت به اشیایی که پیدا می‌شود مانند قراضه آلومینیوم، آهن، پلاستیک، کفش و غیره چه وظیفه‌ای دارند؟, اگر صاحبان این اشیا آنها را به دور انداخته‌اند اشکالی ندارد.
 شخصی، کیف جیبی را که دارای پول و کارت شناسایی بود پیدا کرد، آیا این شخص می‌تواند از این پول، مقداری برای فرستادن کیف به صاحبش از طریق پست خرج کند؟, چنانچه مخارج مختصری است خودش بر عهده بگیرد اما اگر مخارج سنگینی دارد و هیچ راهی برای رساندن به صاحبش جز صرف این مخارج نیست می‌تواند از آن پول بردارد.
 مدتی قبل قرآنی را در یکی از پارکها پیدا کردم تکلیفم نسبت به آن چیست؟, از قبیل اموال گمشده است و باید مطابق دستور آن که در توضیح المسائل ما مسأله ۲۱۹۳ به بعد آمده است عمل کرد.
 چنانچه از میان شکم ماهی صید شده، ماهی کوچک مرده‌ای مشاهده گردد، آیا محکوم به حلیت است یا حرمت؟, خالی از اشکال نیست، احتیاط در اجتناب از آن است.
 آیا در ذبح حیوان لازم است که ابزار حتما آهن باشد یا هر فلز برنده‌ای کفایت می‌کند؟, با هر فلز تیزی جایز است.
 آیا جایز است در هنگام ذبح، شخص دیگری به جای ذابح بسم الله بگوید و آیا در ذبح فقط لفظ بسم الله کافی است؟, بسم الله کافی است و باید خود شخصذابح بگوید.
 یکی از شرایط ذبح حیوان این است که با وسیله‌ای که از آهن است ذبح شود، با توجه به این که امروزه چاقوهای استیل در منازل رواج دارد و چاقوهای آهنی از مد افتاده و مردم نیز با همین چاقوهای استیل حیوان را ذبح می‌کنند، حکم آن را بیان فرمایید؟, اشکال ندارد.
 کندن سر گنجشک چه حکمی دارد؟ آیا با این کار گنجشک حلال می‌شود؟, حرام است.
 آیا ذبح با دستگاههای امروزی جایز است؟, اگر شرایط شرعی در آن جمع باشد اشکالی ندارد.
 ذبح گوسفند به وسیله چاقوهای استیل چه حکمی دارد و کلمه استیل به چه معنا می‌باشد؟, ذبح، با این گونه چاقوها مانعی ندارد بلکه ذبح با تمام فلزات تیز جایز است و استیل معمولا به نوعی از فولاد گفته می‌شود.
 اگر مرغ و خروس و گاو و گوسفند را با ماشین ذبح کنند آیا چنین ذبیحه‌ای حلال است یا آن که حرام و میته و نجس می‌باشد و خریدوفروش و پولش هم حرام است؟, همان طور که در بالا آمد در صورتی که شرایط ذبح مراعات شود مانعی ندارد و چنین ذبیحه‌ای حلال است.
 حکم ذبیحه‌ای که کاملا طبق موازین شرعیه ذبح شده لکن پس از ذبح، آن را در آب خیلی داغ فرو می‌برند به طوری که رگهایش بسته یا نیم بند شده و در نتیجه خون متعارف بیرون نیامده است از لحاظ گوشت و رگهای خون دار داخل آن چیست؟, گوشت آن حلال است ولی احتیاط آن است که از خونهای داخل آن اجتناب شود.
 آیا می‌توانبه یک بار گفتن نام خدای متعال در وقت روشن کردن دستگاه ذبح برای جمیع ذبیحه‌ها اکتفا نمود؟ یا آن که برای هر کدام یا هر چندتایی که دستگاه فرصت می‌دهد یک بسم الله لازم است؟, اگر ماشین مرتبا کار می‌کند احتیاط آن است که مرتبا نام خدا را تکرار کنند، هر چند همراه یک بسم الله چندین حیوان ذبح شود.
 آیا نام خدای متعال را باید همان شخص روشن کننده دستگاه و لواین که نزدیک و مقابل ذبیحه نباشد و فقط مثلا یا الله یا الله بگوید یا آن که اگر دیگری هم بگوید کافی است؟, باید همان شخصی که دستگاه را روشن می‌کند نام خدا را ببرد و گفتن یا الله نیز کافی است و حضور در محل ذبح لازم نمی‌باشد.
 اگر برای سرعت و سهولت و کند نشدن تیغهای چرخان دستگاه ذبح، براده و نرمه الماس را با چسب‌های مخصوص به لبه تیغ‌ها محکم بچسبانند بطوری که ذبح به وسیله الماس انجام شود نه با آهن یا فولاد، اگر چه آهن به فاصله تقریبا یک میلی متر عقب‌تر از الماس باشد، آیا ذبیحه از این جهت حلال است البته در صورت عدم اضطرار و داشتن فرصت و اختیار؟, اشکالی ندارد، حلال است.
 آیا صرف پخش آیات قرآن و یادآوری ذکر خدا در هنگام ذبح حیوانات، کفایت می‌کند یا حتما باید خود ذابح نام خدا را بگوید؟, احتیاط واجب آن است که ذابح بگوید.
 خوابانیدن بعضی از گاو و گوساله هایی که در کشتارگاهها انجام می‌شود به علت بزرگی جثه و سنگینی وزن به طرف قبله ممکن نیست، در این صورت اگر به صورت ایستاده رو به قبله ذبح شود کافی است؟, اشکالی ندارد.
 در کشتارگاههای مرغ معمولا یکباره پنج هزار قطعه مرغ را با هم ذبح می‌کنند آیا گفتن یک بسم الله در اول کشتار کفایت می‌کند؟, احتیاط تکرار آن به طور عادی است.
 گاهی از اوقات گاو را ایستاده ذبح می‌کنند، سپس گاو بر زمین می‌افتد و قبل از جان دادن، گاو را رو به قبله می‌کنند آیا این ذبح صحیح است؟, اشکالی ندارد.
 اگر حیوانات را قبل از ذبح شوک برقی دهند به طوری که قبل یا بعد از ذبح هیچ حرکتی نکند یا حرکت کمی بکند، با فرض این که در هر صورت خونی از آنها نیاید یا بیاید، آیا اینها حلالند یا حرام و میته؛ و خریدوفروش و بهای آنها چه حکمی دارد؟, در صورتی که حیوان بعد از شوک، زنده باشد و ذبح شرعی بشود حلال است و خوردن و خریدوفروش آن جایز است ولی از خونهای داخل آن پرهیز کنید.
 اگر حیوان حلال گوشت را قبل از ذبح به وسیله آمپول و یا چیز دیگری سست نمایند به جهت این که کمتر احساس درد کند آیا این عمل جایز است؟, اگر حیوان بعد از شوک و سست شدن زنده بماند اشکالی ندارد، و هر کاری که سبب شود حیوان کمتر زجر ببیند مستحب است.
 در چه صورت حیوانی که بر اثر شکار از بین می‌رود حلال است؟, در صورتی که وقت برای رسیدن و سر بریدن کافی نباشد و گلوله بدن او را مجروح کرده، و خونی از آن آمده باشد، حلال است. مشروط بر این که سایر شرایط مانند بردن نام خدا به هنگام شکار کردن و مسلمان بودن شکارکننده نیز در آن جمع باشد، و در صورتی که وقت برای سر بریدن دارد و در ذبح آن کوتاهی کند حرام است.
 اخیرا عده‌ای از صیادان نقل می‌کنند که ماهی را به وسیله برق صیدمی کنند ماهی صید شده در آب می‌میرد مرده آن را از آب بیرون می‌آورند، سؤال این است که این چنین ماهی از نظر حلیت و یا حرمت چه حکمی دارد؟, اشکال دارد، مگر این که بیرون از آب بمیرد.
 متخصصین علم جانورشناسی می‌گویند: در دریاهای جنوبی کشور نوعی خرچنگ دراز به نام شاه میگو و در آبهای شیرین مرداب انزلی و رودخانه‌های وابسته به آن و بعضی دیگر از آبهای شیرین داخلی نوعی خرچنگ دراز به نام خرچنگ آب شیرین زندگی می‌کند که شباهت ساختمانی بسیار زیادی با میگو دارد، از لحاظ ساختمان ظاهری «شاه میگو» و «خرچنگ آب شیرین» تفاوت فاحشی با خرچنگ معروف که دارای بدنی گرد و پهن است و در کنار دریا و یا رودخانه‌ها زندگی می‌کند دارد، آیا اینها حلال هستند یا حرام؟, حکم در اینجا تابع صدق موضوع در نظر عرف است، اگر به آن، خرچنگ (سرطان) گفته شود حرام است و اگر صدق روبیان (میگو) بر آنکند حلال است، برای تشخیص این موضوع می‌توانید به صیادان مراجعه کنید.
 چون در رساله‌های عملیه نامی از «صدف» و حکم آن دیده نشده و متخصصین فن نظر می‌دهند که گوشت داخل صدف از بهترین گوشتهاست و مصداق جدی لحما طریا می‌باشد و دارای خواص بی شماری است، و بعضا اطبا برای معالجه بعضی از امراض تجویز می‌کنند لطفا حکم آن را در صورت اختیار و اضطرار و معالجه بیان فرمایید؟, تنها در صورت ضرورت بی اشکال است.
 در مسأله اربیان (روبیان) که معروف به «میگو» است و به طور شایع صید می‌شود و مأکول است فرموده‌اند که: «فلس دارد» آیا همه اقسام میگو را شامل می‌شود؟ چون یک رقم میگو که معروف به شاه میگوست (و اسم خارجی آن لابستر است) که تمام مشخصات اربیان رایج در او دیده می‌شود جز آن که جثه او بزرگتراست، آیا اربیان خاصی حلیت دارد یا هر چه که اربیان و میگو نامیده شده با وحدت مشخصات، حلال است؟, فرقی میان انواع اربیان نیست ولی باید مانند اربیان معمولی فلس داشته باشد.
 متخصصین فن نظر می‌دهند که کوسه ماهی هم مانند ماهیان دیگر دارای فلس و قشر (به نام فلس میخی یا دندانه‌ای) است که با دست کشیدن روی پوست آنها محسوس است و از نوع ماهیهای غضروفی است، بنابراین حکم کوسه ماهی چیست؟, اگر در نظر عرف، فلس دارد حلال است و تفاوتی میان ماهیها نیست.
 آن دسته از آبزیان که خوردن آنها حرام است و لو این که زنده از آب گرفته شده باشد آیا محکوم به حکم میته است کهخریدوفروش آن حرام می‌باشد؟ (چون از آنها استفاده‌های دیگری مانند خوراک برای دام و طیور و بعضا استفاده‌های صنعتی می‌شود)., خریدوفروش آنها برای منافع دیگر اشکالی ندارد.
 در استان فراه افغانستان مردم بعد از صید ماهی، سر آن را جدا کرده و بدنش را می‌خورند، اخیرا متوجه شدیم که سرها بعد از جدا شدن زنده‌اند و دهان ماهیها باز و بسته می‌شود، آیا خوردن چنین ماهیهایی جایز است با اینکه هنوز سر آنها زنده است؟, اشکالی ندارد.
 نظر به اینکه عده‌ای با استفاده از نارنجک و یا دیگر مواد منفجره اقدام به صید ماهی می‌نمایند به طوری که در اثر موج انفجار ایجاد شده، ماهیها روی سطح آب قرار می‌گیرند و سپس آنها را از روی آب جمع می‌کنند آیا چنین ماهیهایی حلال هستند؟, اگر ماهیها زنده یا نیمه جان از دریا گرفته شوند حلال هستند.
 آیا به دلیل زیادی فوق العاده کشتار (مثلا در هر روز یک صد یا چند هزار حیوان ذبح می‌شود) و مشکل بودن ذبح مباشرتی مسلمین و تسمیه و بالا رفتن مخارج آن، می‌توان به دلیل حلیت اضطراری اکل میته یا به دلیل دیگری، از احکام اصلیه اولیه الهیه صرف نظر نموده با مقداری مصرف کم یا زیاد آن برای هر کس حکم به حلیت و حتی طهارت آن نمود؟, بحمد الله ضرورتی از این نظر وجود ندارد و ذبیحه مسلمین به قدر کافی وجود دارد.
 غذاهایی که از دست کفار گرفته می‌شود چه حکمی دارد؟, در صورتی که احتمال بدهیم این غذاها به وسیله کارخانه‌ها یا ابزار و آلات یا دستکش تهیه شده، هیچ اشکالی ندارد، ولی هرگاه یقین داشته باشید با دست یا بدن آنها با رطوبت تماس پیدا کرده احتیاط آن است که در غیر موارد ضرورت اجتناب شود اما در موارد ضرورت مثل مسافرتهایی که به کشورهای غیر اسلامی می‌شود و پرهیز از این امور مشکل است، می‌توانید پرهیز نکنید.
 خوردن گوشت خرگوش چگونه است؟, مطلقا حرام است.
 خوردن دنبلان (بیضه حیوان) چگونه است؟, حرام است احتیاط واجب آن است که به کودکان هم خورانده نشود.
 آیا استعمال سیگار در صورتی که اشخاص دیگری که در آن مجلس هستند راضی نباشند و موجب اذیت آنها شود یا برای آنها زیان داشته باشد جایز است؟ در حالی که بعضی از مجامع طبی می‌گویند: ضرر سیگار برای کسی که در آن فضای دودآلود است سه برابر ضرری است که برای سیگاری دارد، لذادر بسیاری از مکانهای تجاری و ادارات دولتی سیگار کشیدن را ممنوع اعلام کرده‌اند، آیا جایز است با این اعلان «سیگار کشیدن ممنوع است» مخالفت کرد یا باید به آن پایبند بود؟, اذیت کردن دیگران جایز نیست و سیگار کشیدن در صورتی که موجب ضرر به دیگران شود نیز جایز نیست و در ادارات دولتی یا خصوصی که سیگار کشیدن را ممنوع کرده‌اند این کار حرام است حتی اگر موجب اذیت هیچ کس نشود.
 به نظر مبارک نگهداری مشروبات الکلی چه حکمی دارد؟, حرام است و موجب تعزیر می‌باشد، مگر در مواردی که غرض مهمی باشد یا بخواهند آن را تبدیل به سرکه کنند.
 آیا خرچنگ و لاک پشت دریایی حلال گوشت هستند؟, خرچنگ و لاک پشت حرام گوشت هستند ولی میگو اشکالی ندارد.
 آیا کوسه ماهیها حلال گوشت می‌باشند؟, اگر به تصدیق اهل اطلاع دارای فلس باشند حلالند و الا حرام می‌باشند.
 خوردن گوشت طاووسی که درباره‌اش حضرت علی (علیه السلام) یک خطبه طولانی انشا فرموده‌اند و در آن، طاووس را به مرغ تشبیه کرده‌اند، چه حکمی دارد؟, طاووس چه سفید باشد چه سیاه، حرام گوشت است و شرح عجایب آن، دلیلی بر حلال گوشت بودن آن نیست همان گونه که حضرت عجایب خفاش را نیز بیان کرده است.
 شخصی به خاطر جاهل بودن به مسأله چند سال قبل با حیوانی وطی می‌کند و الآن متوجه مسأله شده است و احتمال می‌دهد که صاحب گوسفند، آن را فروخته و یا اینکه آن گوسفند احتمالا تلف شده باشد، آیا بر این شخص واجب است که گوسفندی را بکشد و بسوزاندو در صورتی که واجب باشد و به عللی این کار برای او امکان نداشته باشد اگر توبه کند می‌تواند از شیر و گوشت گوسفندان استفاده کند و این شخص که کشتن و سوزاندن حیوان برایش (در صورت احتمالوجود آن گوسفند) ممکن نیست آیا عادل است؟, هرگاه یقین دارد که آن گوسفند از بین رفته است و یا به کسی فروخته شده که از دسترس بیرون است در حال حاضر تکلیفی ندارد و باید جدا از کار خود توبه کند و به کلی از گذشته فاصله گیرد و هرگاه ملکه عدالت و خدا ترسی در او حاصل گردد می‌تواند امام جماعت باشد و اگر احتمال می‌دهد هنوز آن گوسفند در میان آن گله وجود دارد باید قرعه کشی کند، به این ترتیب که گوسفندان را به دو قسمت می‌کند و قرعه‌ای بر آنها می‌زند و باز آن قسمت را به دو قسمت می‌کند و مجددا قرعه می‌زند تا سرانجام یک گوسفند باقی بماند و آن را ذبح می‌کند و گوشت آن را می‌سوزاند و اگر مال او نیست آن را خریداری می‌کند، مگر اینکه این کار مشکلات و محذورات مهمی داشته باشد.
 سوسیس هایی که از کشورهای خارج وارد می‌شود چه حکمی دارد، آیا حرام است یا خیر؟, مواد غذایی که در آن از گوشتهای غیر ذبیحه اسلامی استفاده شده است حرام است.
 آیا در مورد گوسفند موطوئه‌ای که داخل گوسفندان می‌باشد و معلوم نیست کدام آنهاست، جایز است که انسان به این شکل قرعه بزند که مثلا از یک تا صد روی گوسفندان شماره بچسباند و بعدا شماره‌های یکتا صد را داخل پلاستیکی بریزد و یکی از شماره‌ها را بردارد و با آن شماره هایی که روی گوسفند چسبانده مطابقت کند و آن گوسفند را ذبح کند و گوشت آن را بسوزاند., آنچه در روایت وارد شده است آن است که گوسفندان را به دو قسمت تقسیم کند یک قسمت را با قرعه جدا کند و باز آن را به دو قسمت تقسیم کند و به همین ترتیب عمل کند تا یک گوسفند باقی بماند ولی آن طرز قرعه‌ای که نوشته‌اید نیز مانعی ندارد زیرا آنچه در روایت آمده بیان نوعی از قرعه است.
 با گوسفندی چند سال پیش در حالی که هنوز بره نیاورده بود وآبستن هم نبود، وطی شده است، اگر الآن که چند سال می‌گذرد و بره هایی آورده ولی نه خود گوسفند و نه بره هایش معلوم است، خود گوسفند موطوئه را با قرعه جدا و ذبح کند و گوشت آن را بسوزاند، آیا این نسلهایش که در بین گوسفندان است و معلوم نیست کدام یک از گوسفندان نسل او هستند حلال می‌شوند؟ و دیگر اینکه اگر مثلا آن گوسفند موطوئه سفید بوده، آیا این شخص باید بین همه گوسفندان قرعه بزند یا فقط بین گوسفندان سفید؟ و آیا بعد از چند سال قرعه شامل بره و گوسفند یک ساله نیز می‌شود؟, بنابر احتیاط واجب، بچه‌های آن حیوان نیز حکم او را دارند و باید به همان ترتیب درباره آنها قرعه زد و عمل کرد.
 اگر شخص واطی به خاطر مسائلی مانند فقر، ترس از آبروریزی یا عدم توانایی بر قرعه به خاطر تعداد زیاد گوسفندان، نتواندقرعه بزند، آیا راه دیگری وجود دارد و دیگر اینکه اگر این شخص این کار را نکند و در بقیه اعمالش مراقبت کند، آیا عادل است؟, غیر از قرعه کشی راه دیگری ندارد و باید به وظیفه‌اش عمل کند در غیر این صورت عادل نیست مگر اینکه مفسده مهمی از آن ناشی شود.
 زید چندین سال قبل با حیوان عمرو، عمل نامشروع انجام داده است و صاحب حیوان آن را فروخته و قیمت آن را گرفته و مصرف کرده و معلوم نیست حیوان کجاست، مرده است یا زنده، اکنون با گذشت زمان، متوجه شده و در مقام توبه بر آمده و سؤال می‌کند: الف) قیمت آن حیوان را به صاحب یا ورثه آن ضامن است یا خیر؟ ب) آیا بالغ و مکلف بودن و نبودن زید و انزال شدن و نشدن منی در حکم فرق می‌کند یا خیر؟ ج) در صورت شک در بلوغ و عدم بلوغ وظیفه چیست؟ د) در صورت ضمان، مأکول اللحم بودن مرسومی حیوان مثل گوسفند و بز و غیره یا مأکول اللحم مرسومی نبودن آن مثل اسب و الاغ و غیره در حکم فرق می‌کند یا خیر؟ ه-) در صورت وجوب ادای قیمت، آیا لازم است به طرف عنوان وجه را اظهار کند چون ممکن است اظهار کردن باعث مفسده و یا شرمندگی و خجلت باشد؟, الف) ضامن است و باید قیمت آن را بپردازد. ب) اگر بالغ و مکلف نباشد این حکم در مورد او جاری نمی‌شود. ج) در صورت شک در بلوغ حکم به عدم بلوغ می‌کند. د) در هر دو صورت باید قیمت آن را به صاحبش بدهد ولی درصورت دوم اگر حیوان پیدا شود آن را به شهر دیگری ببرند و بفروشند پول آن متعلق به فاعل است. ه-) اعلام کردن لازم نیست.
 بعضی افراد برای اماکن مشکوکی نذر می‌کنند (مانند قدمگاه‌های منسوب به امیر مؤمنان (علیه السلام) سپس آن را در خیرات در آن محل مصرف می‌کنند آیا این کار جایز است؟, مصارف مذکور اشکالی ندارد ولی مردم باید توجه داشته باشند که این نذورات را به عنوان ابراز ارادت به پیشگاه مولا امیر مؤمنان علی (علیه السلام) بدهند و این که آن مکان منسوب به اوست، نه اینکه آن محل قطعا قدمگاه آن حضرت است و اگر اینگونه کارها سبب شود محل مشکوکی در نظر مردم اعتبار پیدا کند مشکل است.
 شخصی نذر کرده است و مقدار نذر را می‌داند ولی در مورد محل و مکان مصرف نذر مردد بین یکی از سه مکان است مثلا حرم حضرت رضا (علیه السلام) یا حضرت معصومه (علیها السلام) یا حضرت عبد العظیم (علیه السلام) تکلیف این شخص چیست؟, اگر مبلغ نذر جزئی است احتیاط آن است که در هر یک از سه مورد، آن مقدار را مصرف کند و اگر مبلغ و مقدار قابل توجهی است می‌تواند قرعه بزند و مطابق آن عمل کند.
 پدر و مادری نذر می‌کنند که اگر خدا به آنان فرزند پسر بدهد روز عاشورا بر سر او تیغ بزنند، آیا با توجه به اینکه انجام اینگونه اعمال باعث وهن شیعه و عزاداری سید الشهداء (علیه السلام) و موجب سوء استفاده دشمنان اسلام می‌گردد عمل به این نذر واجب است؟ استفتاءات جدید (مکارم)، ج ۱، ص: ۲۹۲, این نذر صحیح نیست چون در نذر رجحان عمل شرط است و این عمل با توجه به اینکه بهانه‌ای به دست دشمنان اسلام برای زیر سؤال بردن کل مسائل سوگواری خامس آل عبا (علیه السلام) که از افضل قربات است می‌دهد، خالی از اشکال نیست و بر فرض رجحان این عمل، نذر درباره دیگری کردن صحیح نیست.
 همه ساله در روز تاسوعا و عاشورا، مردم محل گوسفندهایی را به عنوان نذر در جلوی هیأت سینه زنی و علمهایی که به نام حضرت أبو الفضل (علیه السلام) برپا می‌گردد ذبح می‌کنند و وجه آن توسط هیأت امنای حسینیه در مرمت و گسترش آن مکان مقدس خرج می‌شود آیا پول این گوسفندهای قربانی را می‌شود در مسجدی که به نام حضرت أبو الفضل (علیه السلام) در کنار جاده جهت عبادت و رفاه حال مسافران و رهگذران در حال احداث است خرج کرد، در صورتی که خود آن حسینیه نیز احتیاج مبرم به بازسازی دارد؟, احتیاط آن است که این گوسفندان را صرف اطعام عزاداران نمایند مگر این که از قراین معلوم شود که نذر کنندگان هدف دیگری داشته‌اند.
 شخصی نذر کرده که سالی ده روز روزه بگیرد ولی حالا به علت پیری توان آن را ندارد، وظیفه‌اش چیست؟, نذر او نسبت به این سنین صحیح نیست.
 در شهر زنجان مسجدی است به نام زینبیه که در ایام عزاداری امام حسین (علیه السلام) در مقابل دسته‌های عزاداری این مسجد گاو و گوسفند زیادی قربانی می‌شود و قسمتی از این گوشتها صرف اطعام و قسمتی بین مردم تقسیم می‌شود و اضافه آن را جهتتوسعه بنای مسجد و احداث درمانگاه یا مانند آن زیر نظر هیأت امنا به فروش می‌رسانند، آیا این عمل جایز است؟, هرگاه مردم از این جریان قبلا با خبر باشند و با رضایت به این امورقربانی کنند اشکالی ندارد و اگر با خبر نیستند باید گوشتها را صرف در مصارف عزاداری کنند.
 گوسفندی که نذر امامزاده شده است چگونه باید مصرف شود؟ آیا خود نذرکننده می‌تواند استفاده کند؟, گوسفندی را که نذر امامزاده کرده، باید گوشت آن را به زوار و فقرای آن محل بدهد و چنانچه خودش نیز جزء زوار باشد می‌تواند سهمی از آن ببرد.
 شخصی چندین سال قبل نذر کرده که اگر حاجت او برآورده شود یک مقداری از درآمد حمام عمومی اش را وقف امیر المؤمنین علیه السلام کند که شبهای ۱۹ و ۲۰ و ۲۱ ماه مبارک رمضان افطاری دهد. چندین سال این سه شب را افطاری می‌داده است در حالی که این غذا به مستحقین واقعی نمی‌رسید و در ضمن شخص مزبور نمی‌داند که بر این نذر خود صیغه خوانده است یا زبانی گفته است، با توجه به این مقدمه، آیا اجازه می‌فرمایید که این پول در کارهای عام المنفعه خرج شود، مثلا در راه ازدواج پسران و دختران بی بضاعت و یا این که کل پول به کمیتۀ امداد تحویل شود، مقدار پول حدودا صد هزار تومان می‌باشد خواهشمندم ما را راهنمایی فرمایید., چنانچه صیغۀ نذر را، هرچند به زبان فارسی خوانده باشد، تغییر دادن آن جایز نیست و اگر نخوانده است تغییر مانعی ندارد.
 آیا نذر حضرت زهرا (علیها السلام) وحضرت ابو الفضل العباس و حضرت سید الشهداء و دیگر ائمه اهل بیت (علیهم السلام) جایز است؟, نذر برای خدا جهت این بزرگواران جایز و مشروع است.
 آیا نذر کردن با کتابت منعقد می‌شود؟, خالی از اشکال نیست.
 اگر کسی نذر کند که اگر مشکلش برطرف شد هر روز سه جزء قرآنبخواند ولی اکنون با توجه به شغلش عمل به این نذر مقدور نیست، وظیفه او چیست؟, به مقداری که توانایی دارد بخواند.
 شخصی نذر کرده که به مدت یک سال هر روز بر سر مزار پدرش رفته و یک جزء قرآن تلاوت نماید، ولی اکنون به خاطر سرمای زمستان یا گرمای بیش از حد، قدرت این کار را ندارد، آیا می‌تواند این کار را در منزل انجام دهد و یا در تابستان به هنگام شب بر سر مزار برود و بخواند؟, به مقداری که می‌تواند و قدرت دارد به نذر خود عمل کند.
 کسی که نذر نموده است که در صورت مشرف شدن به بیت الله الحرام یک ختم قرآن در زیر ناودان طلا بجا آورد ولی بعد از تشرف به جهت تعمیرات، قرائت در آن مکان ممکن نشود، وظیفه او چیست؟, احتیاط واجب آن است که در جای دیگری از مسجد الحرام به جا آورد که به آن نزدیک باشد.
 با عنایت به جایگاه مهم مراکز آموزش عالی و پژوهشی در دنیای امروز در راستای ایفای رسالت تعلیم و تربیت و با توجه به نیاز مبرم این مراکز به کمکهای مردمی و نظر به اهمیت سنت حسنهوقف استدعا دارد نظر شریف را نسبت به وقف، برای بهره مندی این مراکز مرقوم فرمایید., وقف یکی از سنتهای مهم اسلامی است که از زمان پیامبر اکرم (صلی الله علیه و آله) وجود داشته و در اعصار ائمه معصومین (علیهم السلام) مورد توجه بوده و تأکیدهای فراوانی نسبت به آن در روایات اسلامی آمده است و در طول تاریخ کارهای مهمی به وسیله موقوفات انجام شده و بسیاری از مراکز علمی، درمانی و مدارس دینی و کارهای خیر اجتماعی از این طریق انجام گرفته است و مسلمانان جهان از برکات موقوفات، بهره فراوان گرفته و می‌گیرند. در حدیثی از امام صادق (علیه السلام) می‌خوانیم: کسی از حضرتش پرسید چه چیز بعد از مرگ انسان ممکن است به او برسد؟ فرمود: سنت نیکویی در میان مردم بگذارد هر کسی که به آن عمل کند اجر و پاداشش برای او خواهد بود بی آن که از اجر و پاداش عمل کنندگان به آن سنت کاسته شود، دیگر این که صدقه جاریه (موقوفه) ای از خودش به یادگار بگذارد که آثار و برکاتش ادامه داشته باشد و این صدقات جاریه، مایه نجات او در عالم دیگر خواهد بود. درست است که سوء استفاده بعضی از افراد ناآگاه و بی ایمان از موقوفات چهره آن را در نظر بعضی دگرگون ساخته، ولی ما نباید اجازه بدهیم کهاین سنت بزرگ و پربرکت اسلامی که در طول تاریخ هزاران هزار فایده و نتیجه مهم داشته است به خاطر سوء استفاده بعضی از نااهلان به دست فراموشی سپرده شود، بلکه باید جلوی سوء استفاده‌ها را گرفت و این امرکاملا ممکن است، عمران و آبادی بسیاری از مساجد، مدارس، مراکز علمی و مخصوصا حرمهای مقدسه ائمه اطهار (علیهم السلام) از برکت همین موقوفات است. امروز باید به این سنت حسنه اسلامی اهمیت بیشتر داد مخصوصا برای مراکز علمی و فرهنگی از آن استفاده کرد و به یقین هر دانشمندی از چنین مراکزی برخیزد و هر خدمتی انجام دهد، بانیان موقوفه‌های مربوط به آن در این جهان و جهان دیگر از آن بهره مند خواهند شد، خداوند همه را به احیای سنت‌های راستین اسلامی موفق دارد.
 شخصی، قطعه زمین موقوفه‌ای را از متولی اجاره می‌کند، بعد از اجاره، قسمتی از زمینهای موات حریم آن را نیز احیا می‌کند. آیا متولی می‌تواند زمین مزبور را که مستأجر احیا کرده است جزء وقف محسوب دارد یا مستأجر مالک آن می‌شود؟, چنانچه حریم شرعی بوده مستأجر حق احیا نداشته و مالک نمی‌شود و مادام که مدت اجاره زمین تمام نشده مستأجر حق استفاده از آن را دارد و باید اجاره آن را بدهد و متولی نمی‌تواند از او بگیرد ولی بعد از اتمام مدت اجاره، حقی برای مستأجر باقی نیست.
 وقف از چه راههایی ثابت می‌شود؟, اثبات وقف بودن یا از طریق علم و شهرت در محل است و یا بینه شرعیه (دو شاهد عادل) و تنها با ادعا و حتی وقف نامه‌های مشکوک چیزی ثابت نمی‌شود، مگر آن که وقف نامه مورد اعتماد باشد.
 آیا نوع تصرف آب و زمین موقوفه‌ای که در دست شخصی است، تصرف خاص و معینی است؟, چنانچه آب و زمین موقوفه را اجاره کرده و شرط خاصی نگذارده، هر نوع مایل باشد می‌تواند از آن استفاده کند.
 از چه راههایی وقف بودن موقوفه ثابت می‌شود و آیا ادعای اختلال فکری واقف، مسموع است و آیا صیغه وقف باید به عربی خوانده شود؟, چنانچه شهود بر وقف شهادت دهند و یا شیاع وقف در محل باشد، حکم وقف بر آن جاری خواهد بود و در وقف، صیغه عربی شرط نیست بلکه به هر زبانی جایز است حتی اگر صیغه نخواند اما به موقوف علیهم تحویل دهد باز کفایت می‌کند و ادعای اختلال فکری بدون دلیل و شاهد پذیرفته نیست.
 در آمد موقوفه‌ها در چه راهی باید مصرف شود و تغییر مصرف آن در چه صورتی جایز است؟, طبق اصل مسلم و روایت معروف «الوقوف علی حسب ما یوقفها اهلها» باید درآمد موقوفه را طبق همان چیزی که در وقف نامه تصریح شده به کار گیرند، مگر آن که در یک یا چند بند قابل عمل نباشد مثلا ظرف مسی در عصر و زمان ما تبدیل به ظروف دیگر می‌شود.
 شخصی مقداری از اموال خود را وقف خاص کرده، یعنی برای فرزندان خود، آیا وقف صحیح است؟, در صورتی که شرایط دیگر وقف فراهم باشد صحیح است.
 فروختن زمین زراعتی موقوفه در چه صورتی جایز است؟, فروختن عین موقوفه جایز نیست و اگر قابل زراعت نباشد و به درد ساختمان بخورد می‌توان آن را برای ساختمان اجاره داد، مگر آن که به هیچ وجه نتوان از آن استفاده نمود و چاره‌ای جز فروش و تبدیل به احسن نباشد.
 در اثبات سیادت و وقف، شیاع مفید اطمینان را کافی می‌دانید؟, کافی است. استفتاءات جدید (مکارم)، ج ۱، ص: ۲۹۸
 اگر کسی در مورد وقفی که حدود پانصد سال پیش وقف شده و عمل شده، اکنون شک نماید که آیا واقف حق وقف کردن را داشته یا نه، آیا اینگونه شک را محکوم به فساد می‌دانید یا صحت؟, این شک اعتباری ندارد.
 آیا منظور واقف در عبارت ذیل «ارشد سنی» است یا «ارشد علمی»؟ «تولیت آن را رجوع فرموده اول این که با خودم مادام حیا و بعد از آن به سید غیاث الله که اسن ارشد اولاد حضرت واقف است و بعد از آن به اسن ارشد ذکور اولاد واقف و بعد از آن به اسن ارشد ذکور اولاد اولاد نسلا بعد نسل و عقبا بعد عقب و اگر در طبقه عالی رشید نباشد در هر طبقه از نسل او که رشید باشد تولیت از آن او باشد»., منظور از ارشد، ارشد بر حسب سن است، مشروط بر اینکه هوش و عقل کافی برای تولیت وقف داشته باشد و اگر ارشد بر حسب سن، رشد فکری کافی برای اداره وقف ندارد به فرد دیگری می‌رسد که واجد این شرط باشد.
 خانه‌ای توسط شخص خیری در زمینی که ملک مسجد است احداث شده است. خانه مذکور وقف شرعی گردیده مقیدا به اینکه امام جماعت همان مسجد در آن سکونت نماید آیا شارع مقدس اسلام اجازه می‌دهد دیگری در آن خانه سکنا گزیند و در صورت عدم سکونت امام راتب مسجد آیا شرعا اجاره دادن آن جایز است؟, تا ممکن است باید امام مسجد از آن استفاده کند و اگر ممکن نشد اجاره دهند و مال الاجاره آن برای امام مسجداستفاده شود و اگر امام مسجد نیاز ندارد در سایر حوایج مسجد مصرف گردد.
 دو مسجد کنار هم ساخته شده است و وسط آنها حیاطی است که مربوط به هیچ کدام نیست، آیا می‌شود در وسایل مربوط به دو مسجد تداخل کردمثلا فرش یک مسجد را به مسجد دیگر منتقل کرد یا نه؟, جایز نیست مگر اینکه ثابت شود وقف آنها عام است.
 اشیایی مانند ظروف قدیمی که فعلا استعمال آن معمول نیست وقف مسجد شده است، آیا می‌توان اینگونه ظروف را به جهت اینکه فعلا استعمال آن مرسوم نیست فروخت و با پول آن مشابه آن ظروف یا اشیای دیگری جهت مسجد خریداری کرد؟, اگر فعلا قابل استفاده نیست، می‌توان آن را تبدیل به ظروف مشابه کرد و اگر مسجد به ظروف نیاز ندارد در سایر حوایج مسجد مصرف گردد.
 فرشهایی جهت مسجد خریداری یا وقف شده و فعلا قابل استفاده هست ولی چون این فرشها با هم هماهنگ نیست و هرکدام وضع خاصی دارد، آیا می‌توان اینگونه فرشها را فروخت و به جای آنها فرشهای هماهنگ و یکنواخت و زیباتر خریداری کرد؟, فرشهای وقف را نمی‌توان فروخت، مگر اینکه قابل استفاده نباشد.
 گاهی، فرش یا اشیای دیگری وقف مسجد شده و از همان زمان وقف یا بعد از آن به مرحله‌ای رسیده که طبق نظر عرف یا متخصصین فن، استفاده از آن جایز نیست و بایستی فروخته شود و الا به مرور زمان از ارزش آن کاسته خواهد شد، در مورد اینگونه فرشها یا اشیای دیگر آیا جایز است فروخته شود و به جای آنفرشها یا اشیای دیگری جهت مسجد خریداری کرد؟, اگر فعلا قابل استفاده نیست یا موجب از بین رفتن آنها می‌شود، می‌توان آن را تبدیل به مشابه کرد.
 اشیایی که به مسجد داده می‌شود ممکن است گاهی با عنوان وقف و گاهی با عنوان تملیک باشد، آیا احکام شرعی این دو عنوان مختلف است؟, آری مختلف است. آنجا که تملیک است کار آسان‌تر می‌باشد و طبقمصالح مسجد می‌توان آن را عوض کرد، ولی وقف تا در آستانه سقوط از انتفاع قرار نگیرد، تبدیل آن جایز نیست.
 چیزهایی که قبلا به مسجد داده شده به فرض این که احکام وقف و تملیک فرق کند اگر ندانیم که وقف مسجد شده یا تملیک، حکم کدام یک بر آن بار می‌شود؟, احتیاط واجب این است که با آن معامله وقف کنیم.
 برای این که معلوم شود وقف یا تملیک شده، آیا باید در هر مورد کلمه یا جمله خاصی را بر زبان بیاورند یا فقط صرف نیت اهداکننده کافی است؟, نیت کافی است و با عمل جنبه معاطاتی پیدا می‌کند.
 اگر اشیایی مانند فرش با پول اشخاص مختلف مشترکا خریداری شده و نیت بعضی از افراد که پول داده‌اند وقف بوده و نیت بعض دیگر تملیک، در اینگونه موارد اینگونه اشیا موقوفه حساب می‌شوند یا خیر؟, هرکدام حکم خود را دارد و اگر قابل تفکیک نیست طبعا باید با آن معامله وقف شود.
 اگر واقف یا تملیک کننده از یک مرجع و مجریان کارهای مسجد (هیأت امنا) هرکدام از مرجع دیگری تقلید می‌کنند چنانچه این دو مرجع در مسائل فوق باهم اختلاف نظر داشته باشند کدام نظر باید عمل شود؟, نظر مرجع متولی و مجری کارهای مسجد شرط است.
 در مواردی که شرعا مجاز به فروش اشیای وقف شده یا تملیک شده هستیم، آیا می‌توانیم با پول آن چیز دیگری که مورد احتیاج مسجد است خریداری کنیم یا بایستی صرف خرید همان شی ء و مشابه آن بشود؟, خرید مشابه در صورت نیاز مقدم است.
 در مورد بالا اگر بایستی حتما فرش خریداری گردد، اگر مثلا به جایفرش دستباف، فرش ماشینی یا موکت خریداری شود، آیا اشکال شرعی ندارد؟, آنچه اصلح است انتخاب کنید.
 اشیایی که می‌خواهند به مسجد بدهند (وقف یا تملیک کنند) در صورتی که قدیمی باشد یا مناسب نباشد و استعمال آن فعلا معمول نیست یا مستهلک شده باشد، آیا می‌توان اینگونه اشیا را قبول ننمود و رد کرد؟, قبول هدایا برای مسجد واجب نیست، ولی اگر وقف یا تملیک شده باشد باید پذیرفت و مطابق وظیفه رفتار کرد.
 استفاده از اموال حسینیه یا مسجد چه حکمی دارد؟, در غیر احتیاجات همان مسجد یا حسینیه جایز نیست مگر این که واقف آنها تصریح به عمومیت استفاده از آنها کرده باشد.
 دو موقوفه است از دو واقف: موقوفه اولی با هزینه کم و در آمد بسیار که فرضا هشتاد درصد از در آمد آن اضافه می‌آید و دومی در آمد کم و هزینه زیاد دارد، آیا اداره اوقاف محل یا متولی که هر دو موقوفه زیر نظر آنها اداره می‌شود مجازند که از مازاد در آمد اولی برای موقوفه دومی با رعایت سایر موازینشرعی صرف نمایند یا خیر؟, هرگاه مصارف موقوفه اول عمومیت دارد که شامل موقوفه دوم هم می‌شود مانعی ندارد.
 آیا می‌توان با توجه به شرایط روز و در جهت مصالح دولت و امت اسلامی و با ملحوظ داشتن نیت اصلی واقف در جهت هماهنگی با سایر برنامه‌های مدون و جاری دولت اسلامی در کاربرد نظرات واقف تغییراتی به عمل آورد؟, در صورت امکان باید طبق وقف نامه عمل شود و اگر امکان ندارد به آنچه نزدیک‌تر به محتوای وقف نامه و نیت واقف است عمل شود.
 آیا می‌شود در نحوه پیاده کردن و شیوه کاربرد نظر واقف، تغییراتی به عمل آورد؟, از جواب بالا روشن شد.
 موقوفات بسیاری در سطح کشور وجود دارد که یا شناسایی نشده و یا به مرور زمان از بین رفته است که هر دو گروه موقوفات مزبور در صورت شناسایی و احیا، درآمدهای فوق العاده‌ای برای میهن اسلامی ایجاد خواهند نمود، در این صورت آیا می‌توان با تغییرات جزئی در نحوه استفاده از درآمد موقوفات موجود، برای شناسایی موقوفات مزبور (ناشناخته) اقدامی به عمل آورد؟, از موقوفاتی که مصرف عام دارد می‌توان استفاده کرد.
 در جهت توسعه سنت حسنه وقف لازم است مبالغی صرف هزینه‌های پرسنلی و اداری کارکنان شود، که طبعا در هیچ یک از وقف نامه‌ها به این موارد اشاره‌ای نشده است، آیا می‌توان با تغییراتی در نحوه کاربرد درآمدهای حاصل از موقوفات به ویژه موقوفات متصرفی که اوقاف متولی آن است مبالغی صرف هزینه‌های مزبور نمود؟, نظر به اینکه اینگونه کارها اگر با دقت و احتیاط انجام شود جزء کارهای خیر محسوب می‌گرددمی توان از اوقافی که مصرف آن عام است استفاده کرد مشروط بر اینکه مسئولان اوقاف به وظیفه خود دقیقا عمل کنند.
 هیأت امنای مسجدی قصد دارند فاضلاب توالت عمومی مسجد را به وسیله لوله کشی از قبرستان متروکه‌ای که حدود سی و پنج سال در آن مرده‌ای دفن نکرده‌اند و ظاهرا آثار و شواهدی در آنجا دلالت بر قبرستان بودن نمی‌کند عبور دهند بدون اینکه نجاست تماسی با خاک قبرستان داشته باشد، آیا این کار جایز است؟, خالی از اشکال نیست مگر اینکه آثار قبرستان به کلی از بین برود و زمین هم موقوفه نباشد.
 چند نفر خیر در سال ۱۳۴۹ «ه-. ش» زمینی را با سند مالکیت و ادعایمالک مبنی بر عدم وقف بودن، جهت احداث مسجد خریداری نموده‌اند که امروز به صورت مسجد حضرت أبو الفضل (علیه السلام) ساخته و مورد استفاده قرار گرفته است، ولی در بین مردم معروف است که زمین این مسجد وقف می‌باشد، با توجه به مسائل شرعی وقف، هیأت امنای مسجد اقدام به تحقیق این مسأله نمودند، نتیجه تحقیق بدین صورت به اطلاع آن مقام معظم می‌رسد: به طور مسلم زمین مسجد دارای واقفی به نام حاج محمد علی می‌باشد ولی نوع وقف مشخص نیست بنا به اظهار عده‌ای وقف حاج محمد علی، وقف اولاد می‌باشد و عده‌ای در نوع این وقف تردید دارند و احتمال می‌رود وقف شاه نجف باشد (لکن به احتمال قوی وقف حاج محمد علی وقف اولاد می‌باشد) خواهشمند است تکلیف اهالی محل را نسبت به ادامه فعالیت‌های مذهبی در مسجد مذکور بیان فرمایید., اگر تحقیق کرده‌اید ومصرف وقف روشن نشده، باید مال الاجاره مناسبی برای آن زمین در نظر بگیرید، نصف آن را در مصارف مربوط به مجالس مولا امیر المؤمنین علی (علیه السلام) و نصف دیگر را به موقوف علیهم برسانید مگر اینکه آنها رضایت دهند که به خاطر مسجد از مال الاجاره صرف نظر کنند و صغیری هم در میان آنها نباشد.
 شخصی می‌خواهد مقداری از املاک خود را وقف حضرت ابا عبد الله الحسین (علیه السلام) کند که تا حیات دارد درآمد آن ملک، مال خودش باشد و بعد از حیاتش مال امام (علیه السلام) باشد، آیا چنین وقفی شرعا صحیح است؟, صحیح است ان شاء الله.
 شخصی است که در دار الرحمه شیراز مدفون گردیده است و چون در راه سیر و سلوک گام برداشته- چه در زمان حیات و چه بعد از مرگ- طرفدارانی دارد و اخیرا علاقه مندان وی به خاطر علاقه مندی وی به خواجه شیراز بارگاهی به شکل بارگاه حافظ ساخته و بر روی قبر او نصب کرده‌اند که محل زیارت پیروان اوشده است. چون عده زیادی نسبت به این کار حساس شده و اعتراض نموده‌اند و از این دفتر خواسته‌اند که آن را برداریم لذا تقاضامندیم نظر مبارک را مرقوم فرمایید., تصرف در قبرستان عمومی که وقف عام است به این صورت جایز نیست.
 زمینی وقف است و از نظر زراعت باید از آن زمین خاک برداشته شود تا زراعت خوب شود آیا این کار جایز است؟, اشکالی ندارد.
 یکی از علمای بحرین پنجاه سال قبل جایی را برای عزاداری وقف کرده است که ازدرآمد آن عزاداری کنند و در زمان حیات، خود متولی وقف بود و بعد از وفات او اداره اوقاف بحرین عده‌ای را به عنوان متولی تعیین کرده است که اینها مدعی هستند از طرف فقها هم مأذونند در حالی که معروف است که اینها آدمهای موثقی نیستند، با توجه به این مقدمه به دو سؤال زیر پاسخ دهید: الف) آیا این اوقاف بر وقفیت خود باقی هستند و باید زیر نظر حاکم شرع باشند یا تبدیل به مجهول المالک می‌شوند چون که متولی فعلی آنها غیر شرعی هستند؟, وقف با این مسائل از بین نمی‌رود بلکه باید از حاکم شرع اجازه گرفته شود. ب) در صورتی که بر حال وقف باقی بماند آیا جایز است این درآمدها را در غیر مورد وقف مثل تجدید بنای محل عزاداری یا ساختن محلی وابسته به محل عزاداری جهت کسب درآمد از آن، صرف کرد؟ موقوفه باید بر طبق آنچه که وقف شده است، مصرف شود همان طوری که این دستور در روایات وارد شده است و مخالفت با مصرف وقف جایز نیست مگر اینکه امکان مصرف در آن مورد نباشد که در این صورت در موارد دیگری که نزدیک‌تر به آن مصرف است صرف شود.
 خانه موقوفه‌ای موجود است که از درآمد املاک رحیم آباد خورمیز (مهریز) می‌باشد و هر ساله مراسم روضه خوانی در آن برپا می‌شود ولی متأسفانه وقف نامه‌ای که حاکی از چگونگی وقف بودن این خانه باشد در دست نیست که بتوانیم طبق آن به ثبت برسانیم، به طوری که از بزرگترهایمان شنیده‌ایم بعضی وقف ثلث و بعضی هم وقف اولاد، ذکر می‌کنند، حال این جانب که تولیت شرعی آن را به عهده دارم برای به ثبت رسانیدن آن دچار اشکال شده‌ام که به چه نحوی آن را به ثبت برسانم که مسئولیت شرعی برایم نداشته باشد، وظیفه‌ام چیست؟, باید درآمد آن وقف را در میان دو یا سه مصرفی که محتمل است به طور مساوی تقسیم کنید.
 برخی از متصرفین موقوفات، افرادی بی بضاعت و فقیر عیالوار و بعضا از خانواده محترم شهدا و ایثارگران هستند، آیا اجازه می‌فرمایید اداره اوقاف در این رابطه در غیر جهت نظر واقف در مال الاجاره موقوفه تخفیفی قائل شود؟, فقط در دو صورت جایز است: الف) در صورتی که مستأجرهای مذکور، مصرف آن موقوفه بوده باشند. ب) در صورتی که از موقوفات دیگر که قابل انطباق با آنهاست برداشته شود و در مصارف وقف مذکور صرف شود.
 زمینی وقف بر اولاد ذکور است، آیا موقوف علیهم می‌توانند آن زمین موقوفه را با زمین دیگری که ملکی است معاوضه نمایند چون که این زمین نافع‌تر و امکان استفاده و بهره برداری از آن برای موقوف علیهم بیشتر است؟, در فرض بالا تبدیل جایز نیست و اگر معامله کنند معامله باطل خواهد بود مگر در مواردی که موقوفه از انتفاع ساقط شود و به درد موقوف علیهم نخورد و یا مایه اختلاف و نزاع شدید گردد و ناچار شویم برای رفع اختلاف آن را تبدیل یا تقسیم کنیم.
 در قسمت شرقی مسجدی جوی آب و ممر قنات کشاورزی می‌باشد و در ایام گذشته آسیاب آبی بوده که محل آرد کردن گندم اهالی بوده است که نصف درآمدآسیاب وقف می‌باشد و به عناوین مختلف مصرف می‌شده، در اثر تکنولوژی و صنعت جدید، آسیاب و تنوره (مخزن آب) آن مخروبه و پر شده و تنها به صورت زمین در آمده که جزء راه عبوری مردم می‌باشد و در آینده در طرح بهسازی روستا قرار دارد و جزء خیابان می‌شود و به علت نم دادن و رطوبت به ساختمان مسجد و خانه‌های مجاور و همچنین پستی و بلندی کف مسجد با جوی آب، تغییر مسیر و ممر آب در ۴- ۵ متری مسیر قبلی لازم است، آیا این کار را تجویز می‌فرمایید؟, چنانچه آسیاب به کلی مخروبه شده و جوی آب فعلی باعث ضرر و زیان به اطراف می‌شود تغییر مسیر آن جایز است.
 چنانچه شخصی به علت نافرمانی فرزندانش، زمین خانه مسکونی خویش را بدون اجرای صیغه و رضایت قلبی وقف نموده باشد تا ایشان را از ارث محروم نماید سپس محضری نموده و تولیت آن را مادام العمر به خود اختصاص داده و بعد از مدتی پشیمان گشته است و به مدت ده سال عمل به مقتضای وقف هم نکرده است و اکنون فوت نموده است، وراث هم احتیاج مبرمی به این ملک دارند، آیا چنین وقفی صحیح است؟, وقف مزبور ظاهرا صحیح است و باید به آن عمل شود و پشیمانی مزبور فایده‌ای ندارد.
 زمینی را برای ساخت حسینیه اهدا نمودند ولی به جهت وجود حسینیه در آن محل نیاز به ساخت حسینیه نیست آیا می‌شود در آن زمین دار القرآن احداث کرد؟, با اجازه اهدا کنندگان جایز است. شیرازی، ناصر مکارم، استفتاءات جدید (مکارم)، ۳ جلد، انتشارات مدرسه امام علیبن ابی طالب علیه السلام، قم - ایران، دوم، ۱۴۲۷ ه ق استفتاءات جدید (مکارم)؛ ج ۱، ص: ۳۰۶
 آیا جایز است آب انبارهایی که قبلا مورد استفاده اهالی بوده و اکنونبه آن نیازی نیست آن را تخریب نموده و در زمین آن دار القرآن احداث نماییم؟, احتیاط آن است که آن را برای این کار اجاره بدهند و مال الاجاره آن را صرف لوله کشی آب برای مستضعفان کنند.
 آیا جایز است قرآنها و مفاتیح مسجدی که خراب شده را در مسجد دیگری در شهر یا روستا مورد استفاده قرار داد و از آن مسجد خارج نمود؟, اگر در آینده نزدیکی بازسازی نمی‌شود می‌توان به مساجد دیگر همان شهر یا روستا انتقال داد و اگر بازسازی شد به جای اول برگردانند.
 اگر مسجدی که در آن قرآنهایی وجود دارد خراب شود و بودن قرآن در آن مسجد موجب هتک حرمت قرآن باشد، آیا مؤمنین مجازند جهت حفظ قرآنها، آنها را به منازل خود برده و احیانا تلاوت نمایند؟, باید مطابق مسأله سابق عمل شود.
 آیا هبه به زوجه، هبه لازم است؟, هبه به زوجه لازم نیست ولی بازگشت در آن مکروه است.
 اگر شخصی منزلی را به نام همسرش در محضر اسناد ثبت کند ولی نه صیغه هبه بخواند و نه منزل را تحویل او دهد یعنی منزل را تخلیه نکرده است و در اختیار او نگذاشته است بلکه خودش و همسرش و فرزندانشان در آن منزل زندگی می‌کنند و صاحب اختیار منزل خود اوست، تا اینکه زن وفات می‌کند. آیا این منزل ملک آن زن محسوب می‌شود یا مال شوهر است؟, ظاهر این کار هبه شرعیه است ولی چون قبض داده نشده است اعتباری ندارد.
 شخصی ملک و زمین خود را به نفر دیگر هبه می‌کند و می‌گوید: مشروط بر اینکه تا زنده‌ام اختیار آن را داشته باشم، آیا این هبه نافذ و آن شرط لازم است؟, چنانچه ملک و زمین را به قبض او بدهد اشکالی ندارد و هبه نافذ و لازم است و منافع آن زمین تا زنده است مال صاحب زمین است.
 شخصی زمین خود را به کسی به شرط عوض هبه می‌کند، ولی موهوب له عوض را نمی‌پردازد تا واهب فوت می‌کند، آیا وارث واهب خیار فسخ هبه موروث را دارد یا خیر؟, آری حق خیار فسخ دارد.
 شخصی از مال منقول خود به پسرش که غایب بوده هبه کرده و شخصی را وکیل کرده که از جانب پسرش قبض کند و او قبض کرده است، آیا این هبه نافذ است چون واهب قبل از برگشت فرزندش از دنیا رفته است (لازم به توضیح است که این وکالت با اجازه حاکم شرع بوده است)؟, اگر فرزند غایب به حد بلوغ رسیده، وکالت مزبور مفید نیست و اگر نابالغ بوده کافی است بلکه احتیاج به وکالت ندارد.
 اگر کسی به دیگری قرآنی را هدیه بدهد، آیا می‌تواند آن را پس بگیرد؟, اگر با قصد قربت بوده باشد مشکل است.
 املاک و زمینهایی از پدرانمان به ما ارث رسیده است ولی چگونگی تملک آنها برای ما روشن نیست، آیا می‌توانیم اینزمینها را مانند بقیه اموال طبق قانون ارث تقسیم کنیم؟, اگر زمین را پدران شما احیا کرده‌اند و قبلا موات بوده، طبق قانون ارث به ورثه آنها می‌رسد و همچنین اگر خریداری کرده باشند، و اگر هیچ سندی نسبت به سابقه این زمین در دست نیست و شاهد و گواهی نیز وجود ندارد، ملک از آن کسی است که در دست اوست یعنی ملک اجداد شما بوده و باید به قانون ارث عمل کنید.
 شهرداری، قطعه زمینی را در یکی از شهرستانها که در طرح جامع شهرسازی به عنوان فضای سبز در نظر گرفته شده است، طبق قانون خریداری کرده و تملک نموده است، نظر به مجاورت زمین فوق با گلزار شهدای شهرستان، پس ازکسب مجوز قانونی، قسمتی از آن مکان به مدفن آنان اختصاص یافته و تاکنون قریب به ۵۰ شهید دفاع مقدس در آنجا مدفون گردیده است، بعضی در اباحه آن مکان ایجاد تردید می‌کنند، حکم شرع در این مسأله چگونه است؟, چنانچه زمین مزبور موات بوده اشکالی ندارد و چنانچه زمین آبادی بوده که مالک داشته، اگر شهرداری طبق موازین شرع آن را تملک کرده است اشکالی نیست، در غیر این صورت دفن اموات در آن جایز نیست.
 زمین مواتی را یک نفر یهودی در رژیم گذشته با همکاری آن رژیم تسطیح کرده و برای آن اسنادی از اداره ثبت اسناد گرفته است. بعد از انقلاب آن شخص به خارج فرار کرده اموالش مصادره شده آن زمینها را سازمان زمین شهری تصاحب کرده و چند قطعه آن را به مسجد اختصاص داده است که فعلا درآن مسجدی بنا شده است، لطفا در این زمینه به سؤالات زیر پاسخ دهید: الف) بفرمایید مجرد تسطیح و قطعه بندی زمین موات موجب ملکیت می‌شود و حکم تحجیر را دارد یا خیر؟ ب) آیا فرار این شخص حکم اعراض را دارد یا خیر؟ ج) در صورتی که استرضای یهودی لازم باشد و دسترسی به او نباشد، آیا مؤمنین آن محل می‌توانند قیمت آن زمین را به ذمه خودشان قرار دهند که هر وقت مالک مطالبه کرد بپردازند یا خیر؟ د) اگر به هیچ وجه نتوانستیم مالک را پیدا کنیم و رضایتش را کسب نماییم، آیا با اذن فقیه می‌شود در این مسجد نماز خواند؟, الف) این کار موجب احیای زمین برای خانه سازی است و موجب ملکیت است. ب) فرار، دلیل بر اعراض نیست. ج) اگر آن یهودی جزء کسانی بوده که بر ضد حکومت اسلامی یا دین اسلامفعالیت داشته است کافر حربی خواهد بود و تملک آن زمین جایز است. د) از جواب سؤال سابق معلوم شد.
 چاهی در فاصله حدود ۷۰۰ متری قنات قدیمی این روستا که تاریخ تأسیس آن مشخص است و از دهها سال قبل مورد بهره برداری بوده، حفر شده است. که مقداری از قنات، موقوفه امام حسین (علیه السلام) می‌باشد. با توجه به قراین و شواهد، حفر چاه فوق سبب خشک شدن یا کم آب شدن مخزن قنات مذکور شده است، آیا صاحبان قنات و متولیان موقوفه حق ممانعت استفاده از چاه فوق الذکر را دارند و استفاده از آب این چاه جهت نماز و غسل چه صورتی دارد؟, در صورت ضرر زدن به قنات، احتیاط واجب ترک حفر آن چاه عمیق است واگر حفر شده و صاحبان قنات زیان دیده‌اند باید مصالحه شود و الا وضو و غسل با آن اشکال دارد.
 شخصی در حریم زمین و قریه دیگران ساختمانی درست می‌کند، در ابتدا کسی از اهل قریه از ساختن عمارت جلوگیری نمی‌کند ولی بعد از ساختن آن اعلام نارضایتی می‌کنند، شرعا چه کسی مالک این عمارت است؟, حریم قریه یا خانه، متعلق به اهالی قریه یا صاحب خانه است و ساختمان و تصرف دیگری در آن جایز نیست مگر به اذن ایشان.
 آیا حریم قریه قابل تقسیم است؟ در صورتی که قابل تقسیم است آیا معیار، مقدار زمین زراعتی هر فرد است؟ یا معیار مقدار گوسفندان و هیزم و چیزهای دیگری که احتیاج دارند می‌باشد؟, با توافق صاحب حق می‌توان آن را تقسیم کرد و سهم هر یک به مقدار عرف محل است.
 در بین اهل قریه‌ای، عده‌ای از مردم روستا زمین زراعتی ندارند و بعضی خیلی کم دارند، حریم قریه را بین خود تقسیم کرده‌اند، آیا اشخاصی که زمینندارند یا زمین کمتری به آنها رسیده است می‌توانند از چراگاه کسانی که زمین بیشتری دارند استفاده کنند؟, اگر تقسیم بندی کرده‌اند و راضی شده‌اند باید مطابق آن عمل کنند و سهم هرکدام مطابق عرف محل است.
 در جایی رسم است هرکس علفهای نقطه‌ای از کوه را برای نگهداری دام جمع آوری می‌کند به طوری که مالک علفهای آن نقطه حساب می‌شود، بر فرض ثبوت ملکیت علفها آیا مالک هیزم آن هم می‌شود؟, چنانچه آن منطقه جزء حریم روستا و آبادی معینی باشد، اهل آن آبادی حق دارند آن رادر میان خود تقسیم کنند و بعد از تقسیم، هر یک حق دارند علفها و هیزم آن را بچینند و اگر جزء حریم نباشد در صورتی حق دارند، که آنجا را حیازت یا علامت گذاری و سنگ چین کرده باشند.
 در بعضی از مناطق روستایی مرسوم است که مردم، کوه و صحرا و مراتع را بین خود تقسیم می‌کنند و در آنجا کشت می‌کنند و از علفهای آن استفاده می‌کنند، با توجه به این مقدمه به دو سؤال زیر جواب دهید: الف) اگر کسی علفهای محدوده شخص دیگری را درو کند آیا صاحب آن محدوده می‌تواند آن علفها را برای خود بردارد؟ ب) آیا صاحب هر محدوده‌ای می‌تواند علفهای خود را بفروشد و پول آن را بگیرد؟, الف) در صورت اول صاحب ملک حق دارد علفهایی را که بدون اجازه او کنده‌اند ببرد. ب) در صورت دوم گرفتن پول در برابر اجازه کندن آن علفها اشکالی ندارد.
 یک قطعه زمین موات واقع در بخش گله دار از توابع شهرستان لامرد فارس در تاریخ ۶/ ۲/ ۱۳۵۲ به این جانب واگذار شده است. مبلغ یکصد و پنجاه تومانبه عنوان وجه نقد بابت واگذاری زمین مذکور در همان زمان جهت عمران و آبادی محل پرداخت نموده‌ام، آیا این واگذاری که طبق مقررات آن زمان می‌باشد صحیح است؟ و با توجه به تصرف این جانب، آیا بنده در حال حاضر مالک زمین مذکور می‌باشم؟, با تصرف مزبور حق اولویت دارید و حق خود را می‌توانید در مقابل عوض و یا بدون عوض به دیگری واگذار کنید و اگر آن را احیا کرده‌اید مالک هستید.
 زمینهاییکه قبلا مرتع عمومی بوده، دولت اسلامی آنها را تقسیم نموده و به کسانی که واجد شرایط هستند واگذار می‌کند ولی عده‌ای بدون اجازه دولت خودسرانه آنها را شخم زده و تملک می‌کنند، آیا مجاز هستند؟, شرعا اشکال دارد.
 ۲۵۰ الی ۳۰۰ خانوار از جای دیگر به محله‌ای می‌آیند و در آن سکونت دائمی می‌کنند، آیا در منافع حریم سابق این محله شریک می‌باشند؟, باید طبق عرف محل عمل نمایند.
 در اداره آگاهی، افرادی را به اتهام دزدی دستگیر می‌کنند. غالبا این طور است که اگر به طور عادی و بدون کتک از آنها سؤال شود اقرار نمی‌کنند و رفقای خود را معرفی نمی‌نمایند، نتیجه این می‌شود که اموال مردم از قبیل ماشین و فرش در دست دزدان می‌ماند، اما اگر شلاق و کتک در کار باشد غالبا اقرار به دزدی و معرفی رفقای خود می‌کنند. کارمندان این اداره چه کنند که از نظر شرعی مسئول نباشند؟, هیچ متهمی را بدون ثبوت شرعی جرم نمی‌توان تعزیر کرد مگر در دو صورت: الف) در جایی که مرتکب گناهانی مانند ورود بدون اجازه در خانه مردم یا باز کردن در اتومبیل و یا مفاسد اخلاقی که با اقرار و اعتراف خودش به ثبوت رسیده و مشمول ادله تعزیرات است، شده باشد. در اینجا می‌توان او را به این عنوان تعزیر کرد و در ضمن از او خواست که مطالب خود را شرح دهد. ب) در جایی که مسأله بسیار مهمی مطرح باشد که با کیان اسلام یا حکومت اسلامی و یا دما و نفوس مسلمین در سطح وسیع و گسترده مربوطباشد که از باب قاعده اهم و مهم، امکان چنین مجازاتی وجود داشته باشد. در ضمن امروز در دنیا روشهایی پیدا شده که بازپرس بدون آزار متهم، می‌تواند مطالب را از او بگیرد.
 آیا اقرار توأم با اجبار نزد مأمورین انتظامی از راههای ثبوت جرم می‌باشد و یا این که باید در محضر حاکم شرع و با رعایت شرایط و ضوابط مقدس اسلام صورت گیرد؟, باید در حضور حاکم شرع با شرایط و ضوابط اسلامی انجام شود.
 جوانی به اتهام جعل و کلاهبرداری تحت تعقیب قوه قضائیه بوده و در مراحل تحقیق، نزد ضابطین قوه قضائیه خود و دو نفر از دوستانش اعتراف نموده‌اند که با زنی که وجود خارجی ندارد زنای غیر محصنه کرده‌اند. در تحقیقات بعدی زنی که نام برده‌اند مورد شناسایی واقع نشده است و در مبادی غیر رسمی هم اعلام نموده‌اند که این اعتراف را در حالتی نموده‌ایم که به نحوی غیر از آزار و شکنجه مورد فشار بوده‌ایم، آیا تعقیب نامبردگان به اتهام زنای غیر محصنه با توجه به مقدمه‌ای که عرض شد جایز است؟, اگر اقرار و اعتراف تحت فشار باشد اعتباری ندارد و همچنین اگر اقرار نسبت به مورد خاصی بشود که وجود خارجی ندارد.
 مرد دارای شرایط احصان و زن مجرده است، زن ادعای اکراه می‌کند ولی مرد ادعای رضایت بین طرفین می‌کند و چهار بار اقرار می‌کند. با توجه به نتیجه حکم در خصوص مرد که اگر ادعای وی را بپذیریم باید رجم شود و اگر نپذیریم و ادعای زن را بپذیریم حکم مرد قتل است و باتوجه به حدیث «لیس علی المستکرهۀ شی ء اذا قالت استکرهت» و یا با توجه به این که فعل اکراه منوط به دو طرف هست و پذیرفتن حرف هر یک به نفع خود مغایر با مفهوم اکراه است و پذیرفتن حرف هر یک بر علیه دیگری، مغایر با «اقرار العقلاء علی انفسهم» هست، در ضمن اصل وقوع زنا با توجه به اقرار و وضع حمل دختر محرز است، خواهشمند است حکم موضوع فوق با توجه به محل ابتلا بودن در پرونده را جهت بهره برداری لازم بیان فرمایید؟, حکم رجم بر مرد به مقتضای اقرارش جاری می‌شود و زن به خاطر ادعای اکراه تبرئه می‌گردد و تفکیک در احکام ظاهریه مانعی ندارد هر چند در بعضی از موارد مخالف علم اجمالی باشد، مانند ثوب نجس مغسول به ماء مشکوک الکریۀ و القله که ثوب محکوم به نجاست و ماء، محکوم به طهارت به مقتضای استصحاب است.
 حکم بازگشتن شهود از شهادتشان را بیان فرمایید؟, هرگاه شهود از شهادت خود بازگردند سه صورت دارد: الف) قبل از صدور حکم، در اینجا مشهور عدم حکم است. ب) بعد از صدور حکم و تلف مال مورد ادعا، مشهور انفاذ حکم و غرامت شهود است. ج) بعد از صدور حکم و تنفیذ و قبل از تلف مال، در اینجا نیز جمع کثیری از فقها حکم به نفوذ حکم و غرامت شهود کرده‌اند.
 دو نفر بچه نابالغ روی یک منزل تابستانی که به لفظ محلی کپر گفته می‌شود نشسته یا بازی می‌کردند، یکی از آنها از کپر افتاده و نقص عضو پیدا کرد. بچه مجروح، مدعی استکه آن یکی او را انداخته و بچه مدعی علیه منکر این ادعاست و چند نفر بچه نابالغ دیگر هم حضور داشتند و به نفع مدعی یا مدعی علیه شهادت می‌دهند: الف) آیا گواهی بچه نابالغ مسموع است؟ ب) آیا بچه مدعی علیه که منکر است خودش یا ولیش می‌توانند سوگند یاد نمایند؟ ج) آیا مدعی علیه یا ولیش می‌توانند سوگند مردود یاد نمایند؟, الف) شهادت مزبور پذیرفته نیست، مگر این که منجر به قتل شده باشد، ولی بهتر این است که مصالحه نمایند. ب و ج) از جواب بالا معلوم شد.
 آیا شهادت بر شهادت قبول است؟, شهادت بر شهادت در حقوق الناس قبول است.
 آیا نوشتن وصیت نامه واجب است؟, نوشتن وصیت مستحب است، مگر اینکه چیز واجبی از حق الله یا حق الناس بر عهده او باشد و بدون وصیت خطر از بین رفتن آن باشد.
 کسی مالی را برای شخصی وصیت کرده است ولی جد پدری میت، آن مال را بدون مجوز شرعی فروخته است و مدتی از این جریان می‌گذرد و ارزش آن کمتر شده است، حکم شرعی مسأله را بیان فرمایید؟, چنانچه وصیت نسبت به مال معینی بوده و بیش از ثلث نبوده، تمام آن مال متعلق به موصی له است و اگر فروش رفته می‌تواند تمام قیمت آن را بگیرد و در صورتی که ارزش آن کمتر شده باشد و جد پدری بدون مجوز شرعی آن را فروخته باشد تفاوت قیمت را احتیاطا باید به او بپردازد.
 آیا حضرت عالی اجازه می‌فرمایید ثلث ترکه مرحوم پدرم را به یکی از ارحام (که بدهی دارد واگر نپردازد با مشکل مواجه می‌شود) بدهیم؟, هرگاه وصیت به ثلث کرده و مصرف خاصی که مغایر با این مصرف است تعیین نکرده باشد مانعی ندارد.
 شخصی وصیت کرده است که «ثلث اموال این جانب را در موردی خرج کنید که از نظر قرآن و سنت بهترین موارد است و بهتر از آن موردی نیست» نظر مبارک را در این مورد بیان فرمایید که پول ایشان در چه موردی مصرف شود؟, در مورد حوزه‌های علمیه و افراد باتقوایی که در این حوزه‌ها به امر تدریس و تبلیغ و ارشاد خلق و امر به معروف و نهی از منکر اشتغال دارند مصرف کنید. در حدیث آمده: «و ما اعمال البر کلها و الجهاد فی سبیل الله، عند الامر بالمعروف و النهی عن المنکر، الا کنفثه فی بحر لجی؛ تمام اعمال نیک و حتی جهاد در راه خدا در برابر امر به معروف و نهی از منکر مانند آب دهان در برابر دریای عمیق است».
 اگر میت وصیت نکرده باشد، آیا از اصل مال حقی دارد؟, جز تجهیزات لازمه میت حقی ندارد.
 اگر میت تعیین وصی نموده، اما وصیت به ثلث ننموده باشد، آیا لازم است ثلث او را در کارهای خیر مصرف کنند؟, تعیین وصی مفهومش تعیین ثلث نیست، مگر اینکه در بعضی از مناطق، تعیین وصی به معنای وصیت به ثلث باشد در این صورت باید به آن عمل کرد.
 شخصی یک باب منزل نوساز به همسرش مصالحه و هبه نموده است و یک سوم اموال خودش را وصیت کرده که خرج کفن و دفن وامور خیریه شود که در سال اول اجرا شد، اما حال یک برادر و خواهر مادری او پیشنهاد می‌کنند دیگر ادامه داده نشود، آیا این پیشنهاد صحیح است؟, اگر چیزی از ثلث باقی مانده است حتما باید در امور خیریه مصرف شود.
 اگر کسی در حال حیات وصیت کند که بعد از مرگش اعضای بدنش را در اختیار بیماران نیازمند به آن اعضا قرار دهند، آیا ورثه می‌توانند از این کار جلوگیری کنند؟, جلوگیری ورثه تأثیری در این مسأله ندارد و در صورتی که آن اعضا، برای نجات جان بیماران لازم باشد برداشتن آن جایز است و همچنین اگر براینجات عضو مهمی مانند چشم باشد.
 شخصی وصیت کرده که قرآنهایی که مدتها آنها را می‌خوانده است با او در قبر بگذارند، آیا عمل به این وصیت جایز است؟, اگر قرآنهای متعددی باشد خالی از اشکال نیست.
 میتی وصیت نموده است که بعد از فوت او سه ختم قرآن و یک حج انجام دهند و مبلغی به مسجد کمک نمایند، آیا ورثه می‌توانند ختم قرآن را مقدم بدارند؟, اگر حج واجب نباشد و ثلث برای همه کفایت نکند باید به ترتیب عمل کنند.
 اگر میت وصی را ملتزم به یک ختم قرآن نموده باشد و او کسی را جهت تلاوت اجیر نماید و اجیر، قرآن را ختم نماید ولی وصی از پرداخت اجرت خودداری نماید، آیا به وصیت میت عمل شده و در صورت نپرداختن اجرت ثوابی به میت می‌رسد؟, وصیت عمل شده و ثواب به میت می‌رسد ولی وصی بدهکار و مشغول الذمه است.
 درزمان تنظیم صلح نامه یا وصیت نامه، آیا حضور تمامی ورثه الزامی است؟, حضور ورثه لزومی ندارد، مگر اینکه وصیت زاید بر ثلث باشد که نسبت به زیاده رضایت ورثه شرط است.
 اگر بعضی از فرزندان در هنگام وصیت یا مصالحه حضور نداشته باشند، آیا می‌توانند منکر وصیت نامه یا صلح نامه شوند و یا آن را قبول نکنند؟, در صورتی که مدرک کافی بر صلح یا وصیت وجود داشته باشد، هیچ کس حق مخالفت ندارد مگر این که وصیت زاید بر ثلث باشد که نسبت به زیادی، بدون اجازه ورثه نافذ نیست.
 آقای احمد با خانمی به نام فاطمه ازدواج دائم کرد و مهریه یک میلیون تومان تعیین شد که مبلغ دویست هزار تومان آن نقدا پرداخت شد و برای باقیمانده چکی به مبلغ هشتصد هزار تومان توسط احمد در وجه فاطمه نوشته شد و آن چک به طور امانت تحت شرایطی نزد این جانب است. آن خانم پس از چندی فوت کرد و آن مرحومه از شوهر اول خود که هم اکنون زنده است یک دختر دارد که با پدرش زندگی می‌کند. پدر مرحومه پیشنهاد کرده که چک آقای احمد که در وجه مرحومه است به خود ایشان مسترد شود لازم به تذکر است که پدر و مادر مرحومه زنده‌اند و مرحومه تعدادی خواهر و برادر نیز دارد، با توجه به این مقدمه به سؤالات زیر پاسخ دهید: الف) وارثین این مرحومه چه کسانی هستند؟ ب) از این چک سهم آن دختر مرحومه که هم اکنون با پدر مرحومه زندگی می‌کند چقدر است؟ ج) آیا شرعا می‌توانم چک را به پدر آنمرحومه بدهم که ایشان به همسر آن مرحومه ببخشد؟ د) از نظر شرعی تکلیف بنده با در اختیار داشتن چک و شرایطی که آنها نوشته‌اند و داور بودن من چیست؟, الف) وارث او پدر و مادر و آن یک دختر است (در صورتی که بچه دیگری از آن زن وجود نداشته باشد) و همچنین همسر او، همسرش یک چهارم مال او را به ارث می‌برد و باقیمانده به صورت زیر تقسیم می‌شود. پدر و مادر هرکدام یک پنجم را می‌برند و آن دختر سه پنجم را می‌برد. ب و ج) وجه آن چک متعلق به همه ورثه است و پدر تنها می‌تواند حق خود را ببخشد و شما نمی‌توانید چک را در اختیار فرد خاصی بگذارید، باید در اختیار همه قرار دهید. د) شما باید به همه ورثه خبر دهید تا تکلیف چک را روشن کنند.
 اخوی این جانب، دوازده سال قبل در جنگ، مفقود الاثر گردیده و در آن زمان مشخص نبود که شهید است یا اسیر و اکنون پس از دوازده سال، شهادت او مسلم و محرز شده است. این شهید همسر داشته، اما فرزند ندارد، استدعا دارد به سؤالات ذیل پاسخ فرمایید: الف) حقوق این شهید در طول این دوازده سال به طور کامل و یک جا توسط همسر او گرفته و خرج شده است، آیا تمام این حقوق از او بوده است یا اینکه چیزی از آن به عنوان ارث به پدر و مادر و برادر و خواهر آن شهید می‌رسد؟, حقوق او متعلق به همسر او بوده استب) اکنون که شهادت او مسلم شده است مقداری پول بهعنوان پول خون یا غرامت، توسط اداره‌ای که آن شهید در آن کار می‌کرده داده می‌شود، این پول متعلق به چه کسی است؟ متعلق به همه ورثه است، مگر اینکه آن اداره مصرف خاصی برای آن تعیین کند. ج) با توجه به این که وی در سال ۶۱ شهید شده و خبر شهادتش در سال ۷۳ آمده است و از طرفی پدر آن شهید در سال ۶۶ مرحوم شده، آیا پدر شهید از شهیدارث می‌برد یا شهید از پدر خود ارث می‌برد؟ پدر از اموال او ارث می‌برد ولی از پولی که دولت داده ارث نمی‌برد. د) دو سال قبل از آن که شهادت آن شهید محرز شود، همسر او از بنیاد شهید تقاضای طلاق نموده و رئیس بنیاد شهید طبق ضوابطی او را طلاق شرعی داده است، آیا این همسر از آن شهید ارث می‌برد و آیا از پول خون ارث می‌برد یا نه؟ و آیا در مدت این دو سال حق داشته است که حقوق شهید را بگیرد و خرج کند؟ چنانچه دولت با علم به طلاق او پول و حقوق به او می‌داده جایز است بگیرد اما اگر به شرط عدم طلاق حقوق می‌داده، گرفتن پول مزبور برای او جایز نبوده است ولی به هر حال از اموال شهید ارث می‌برد و همچنین از پول خون.
 این جانب دختری هستم شانزده ساله که از بدو تولد، مادرم فوت نموده و بعد از گذشت یک سال از ازدواجم پدرم را نیز از دست دادم. ماترک پدرم شامل یک باب منزل مسکونی چهار طبقه در تهران می‌باشد که در یکی از طبقاتآن یکی از همسرانش سکونت دارد و بقیه به اجاره داده شده است و همچنین مستمری از طرف اداره دولتی دریافت می‌گردد. سایر ورثه پدرم عبارتند از مادر پدرم و دو همسر که یکی دارای سه فرزند دختر و دیگری دارای دو فرزند (یکی پسر و یکی دختر) می‌باشند. لطفا سهم مرا از جهت اجاره ساختمان ارث مرقوم فرمایید. لازم به توضیح است که در طول سه سال فوت پدرم تا کنون هیچ گونه وجهی دریافت ننموده‌ام., ارث پدر در فرض بالا به ۲۴ سهم تقسیم می‌شود، سه سهم آن، سهم دو همسر است که به طور مساوی میان آنها تقسیم می‌شود و چهار سهم، سهم مادر است و ۱۷ سهم باقیمانده به هفت قسمت تقسیم می‌شود، دو قسمت آن متعلق به پسر و پنج قسمت در میان دختران به طور مساوی تقسیم می‌گردد ولی توجه داشته باشید همسران، از زمین خانه و مغازه یا زمینهای زراعتی ارث نمی‌برند، تنها ازقیمت ساختمان و همچنین اموال منقول ارث می‌برند و در مورد مال الاجاره نیز همین طور است.
 شخص متوفی پدر و مادر و زوجه غیر مدخوله دارد، نحوه تقسیم ارث را بیان فرمایید؟, زوجه یک چهارم می‌برد و باقیمانده سه قسمت می‌شود دو قسمت را به پدر می‌دهند یک قسمت را به مادر و اگر میت حد اقل دو برادر یا چهار خواهر یا یک برادر و دو خواهر داشته باشد (در صورتی که پدر آنان با پدر میت یکی باشد) باقیمانده، شش قسمت می‌شود یک قسمت، به مادر و پنج قسمت به پدر می‌رسد.
 در یک منطقه ازمناطق کشمیر رسم مردم مسلمان اینگونه است که پسرها همیشه همراه پدر و در خانه او زندگی می‌کنند. هنگامی که پدر از دنیا می‌رود تمام اموال پدر در اختیار پسرها قرار می‌گیرد، اما دخترها که در خانه شوهران خود زندگی می‌کنند سهم ارث خود را از برادرانشان مطالبه نمی‌کنند، بلکه اغلب به برادران خود می‌بخشند، بعضی هم تا خودشان زنده هستند با رضایت در اختیار برادران می‌گذارند، بعد از فوت خواهران و برادران، اولاد خواهران از اولاد برادران حصه مادرشان را مطالبه می‌نمایند و می‌گویند: مادران ما حصه خودشان را به پدران شما نبخشیده بودند بلکه به عنوان اباحه گذاشته بودند و اولاد برادرها هم نمی‌دانند که عمه هایشان حصه خود را به پدران آنها بخشیده بودند یا به صورت اباحه گذاشته بودند، تکلیف اولاد برادران چیست؟, هرگاه بخشش آن اموال به برادرها ثابت نشود باید سهم خواهرها به ورثه آنها داده شود.
 دو سال پیش مادرم عمرش را به شما داد و از وی چهار فرزند ذکور وسه فرزند اناث مانده است. ماترک آن مرحومه ملکی است به ارزش حدود ده میلیون تومان که تصمیم داشتیم بفروشیم و هرکس سهم خود را بردارد. خواهرانم دستخطی از آن مرحومه ارائه می‌دهند به این مضمون که فرزندانم هنگام تقسیم ارثیه بین دختر و پسر فرق قائل نشوند و همه به یک نسبت برخوردار شوند حال با توجه به این که همگی ما صحت دستخط یعنی تعلق داشتن به آن مرحومه را قبول داریم اما ممکن است بعضی از برادران لااقل ته دل به این امر رضایت نداشته باشند، بفرمایید کهتکلیف شرعی چیست؟, با توجه به این که مادر حق داشته در ثلث مال خود تصرف کند، آنچه درباره سهم دختران گفته است هیچ اشکالی ندارد چون تفاوت مزبور از ثلث کمتر می‌شود. بنابراین همان طور که مادر وصیت کرده است باید عمل کنید.
 زنی بیست و پنج سال پیش از شوهرش طلاق گرفته و از آن شوهر یک پسر و یک دختر دارد و مرد زن دیگری اختیار کرده که از او نیز دختری دارد و او را نیز بیست سال پیش طلاق داده است و زن سومی اختیار کرده است. پدر و پسرش در اثر واژگون شدن ماشین، فوت نموده‌اند و تقدم و تأخر فوت هیچ کدام معلوم نیست و زن طلاق گیرنده ادعا می‌نماید پسرش که هیچ گونه مالی ندارد و با پدرش زندگی می‌کرد و مجرد بوده، باید از پدر ارث برده و ارث پسرش به او برسد، آیا به او ارث می‌رسد (توضیح اینکه پدر دارای ورثه‌های زیر می‌باشد: دو دختر، مادرش و زنی که در حال حاضر در خانه اوست)؟, ارث آن مرد به دو دختر و پسری که تصادف کرده و همسر و مادرش می‌رسد، یک هشتم آن به همسر و یک ششم آن به مادر و بقیه ۴ سهم می‌شود، دو سهم، از آن پسری است که تصادف کرده و از طریق او به مادرش می‌رسد (در صورتی که وارثش فقط مادر بوده باشد) و به هر یک از دختران یک سهم می‌رسد.
 وارث زید متوفی یک خواهرزاده مادری است، از طرف دیگر سه تن ازعموزادگان او در قید حیاتند، ارث زید چگونهتقسیم می‌شود؟, با وجود خواهر زاده به عموزاده‌ها ارثی نمی‌رسد، و اگر وارث دیگری نیست، باید تمام مال را به همان خواهرزاده داد.
 شخصی در زمان حیات خویش، حقوق تنها وارث خود را که خواهرش بوده با پرداختن مبلغ ۱۴۰۰۰ تومان به عنوان مصالحه از او سلب نموده و بیان داشته که مشار الیها هیچ گونه حقی نسبت به ارث برادر خود بعد از وفات وی ندارد و جمیع مایملک را نیز به همسر خویش صلح نموده است و این صلح و مصالحه دو سال قبل از فوت مشار الیه و در حالت مرضی بوده است که منجر به وفات وی شده است با توجه به اجمالی که گذشت، آیا این صلح و مصالحه صحیح است و مانع ارث می‌شود؟, کسی نمی‌تواند دیگری را از ارث محروم کند تنها می‌تواند نسبت به یک سوم مال خودش وصیت کند که در هر مصرفی که می‌خواهد صرف کنند و در مورد بخشش اموال به همسرش اگر در حال حیات و صحت و سلامت صورت گیرد و تحویل داده شود ملک او خواهد شد ولی اگر تحویل نداده، اموال او به صورت ارث در میان همه بستگان کما فرض الله تقسیم می‌شود و اگر در حال بیماری منجر به مرگ باشد احتیاط آن است که تنها ثلث آن، به شخص مزبور داده شود و در بقیه، با ورثه مصالحه شود.
 شخصی از مؤمنین فوت نموده و ورثه حین الفوت او به شرح زیر می‌باشند: الف) زوجه دائمی که دختر عموی متوفی بوده. ب) دختر عموی دیگر. ج) یک پسر دایی. د) از دایی دیگری سه پسردایی و سه دختر دایی. ه-) دو پسر خاله و دو دختر خاله. لطفا بفرمایید پسر و دختر دایی‌ها و پسر و دختر خاله هابه طور مساوی ارث می‌برند یا للذکر مثل حظ الانثیین؟, بعید نیست ارث آنها مساوی باشد ولی احتیاط آن است که با هم مصالحه کنند.
 کسانی که حق مسلمی دارند، مثل خواهر، عمه یا غیر آنان- اعم از مال منقول یا غیر منقول- ولی ادعای آن حق را نمی‌کنند، آیا پس از فوت آنها ورثه آنها می‌توانند آن حق را ادعا کنند؟, حق دارند، مگر اینکه صریحا حق خود را بخشیده باشند.
 شخصی با کامیون خود به جبهه رفته، هم خودش شهید شده و هم کامیون او نابود گردیده است، سپس دولت عوض کامیون را به خانواده شهید داده است، آیا همسر شهید می‌تواند سهم الارث خود را از آن ادعا کند؟, اگر آوردن کامیون به جبهه به امر دولت بوده یا به ضمانت او (هرچند ضمانت جنبه عام داشته باشد نه در خصوص این شخص) همسر شهید یک هشتم از کامیون را به ارث می‌برد و اگر شخص مزبور با میل خود و بدون امر و ضمانت دولت اقدام به چنین کاری کرده، باید از مسئولین ذی ربط پرسید که هدف آنها تنها کمک کردن به فرزند شهید بوده یا همسر او را هم شامل می‌شود و نیز باید سؤال کرد که آیا این هدیه به نسبت سهم الارث است یا بیشتر و کمتر؟
 چگونگی ارث زن و شوهر را از همدیگر در صورتی که وارث دیگری نباشد، بیان فرمایید؟, هرگاه زوج یازوجه از دنیا برود و وارث دیگری نباشد، اگر زوجه از دنیا برود تمام مال از آن زوج است و اگر زوج از دنیا برود یک چهارم مال از آنزوجه و بقیه به امام (علیه السلام) تعلق می‌گیرد. «۱»
 زن اول زید در وقت وضع حمل مرده و بچه او هم به فاصله کمی از دنیا رفته است. بعد از یک سال دختر یکی از اقوام را گرفته است و بیست سال هم زندگی نموده‌اند و از این زن دوم اصلا اولاد ندارد و فعلا شوهر مرده است، ارث زن چگونه است؟, هرگاه شوهر هیچ فرزندی در زمان مرگ نداشته باشد یک چهارم اموال او به همسرش می‌رسد (غیر از زمین) بقیه متعلق به ورثه دیگر است.
 آیا زن، از آب قنات یا چاه ارث می‌برد؟, فقط از آن مقدار آبی که در حال مرگ شوهر در آن موجود است ارث می‌برد.
 آیا مهریه زن جزء ترکه اوست و اگر جزء ترکه اوست آیا شوهر می‌تواند به نسبت سهم الارث خود از آن، کسر و مانده مهریه را به سایر ورثه زن (زوجه خود) پرداخت نماید؟, آری جزء ترکه اوست و مانند سایر اموال تقسیم می‌شود.
 آیا در ازدواج دائم، مرد می‌تواند ضمن عقد با همسرش شرط کند که اگر زن وارث مرد واقع شد، ارث خودش را به فرزند آن مرد که از زوجه مرحومه او باقی مانده است ببخشد و هبه کند؟, با توجه به اینکه این شرط کاملا مبهم است خالی از اشکال نیست.
 آیا زوجه از پولی که عوض دیه خون شوهرگرفته حقی دارد و چه مقدار؟, آری، از آن مانند سایر اموال ارث می‌برد.
 شوهر این جانب فاطمه، در سال ۶۳ فوت کرده است، با توجه به (۱). جواهر، جلد ۳۹؛ وسایل الشیعة، جلد ۱۷، باب میراث الازواج.۱- باغات پسته ۲- سه واحد منزل مسکونی که سند آنها به نام آن مرحوم است. ۳- تراکتور با تمام وسایل ۴- چاه و پمپ و ساختمان موتورخانه و امتیاز آب و برق و پروانه چاه. ۵- اموال منقول و وسایل خانه. با توجه به مطالب فوق الذکر لطفا به سؤالات زیر جواب دهید: الف) آیا بنده از این اعیانی حقی دارم و اگر دارم به چه صورت می‌باشد؟ ب) با توجه به اینکه در طول ۱۳ سال ارثیه مرا نداده‌اند، آیا درآمد این چند سال به من تعلق می‌گیرد؟ ج) آیا در دادن ارثیه، قیمت روز پرداخت ملاک می‌باشد یا قیمت روز مرگ میت و اگر قیمت روز مرگ میت ملاک است، آیا تورم این چند سال محاسبه می‌شود؟, الف) یک هشتم از قیمت اعیانی و یک هشتم اموال منقول به هر دو زن می‌رسد که به طور مساوی میانشان تقسیم می‌گردد. ب) نسبت به درآمد اموال منقول باید منافع این مدت را بپردازند و احتیاط آن است که نسبت به اعیانی نیز همین کار را بکنند. ج) قیمت یوم الادا ملاک است.
 هرگاه برادر و خواهری وارث پدری شوند و ترکه در دست برادر بماند و بعد هر دو از دنیا بروند، وارثان خواهر می‌گویند سهم ما را بدهید ولی وارثان برادر می‌گویند آن خواهر سهم خود را هبه کرده یا فروخته است، تکلیف چیست؟,در صورتی که پس از تحقیقات کافی از آشنایان و بستگان و اهل اطلاعمسأله روشن نشود، احتیاط آن است که طرفین ورثه با هم مصالحه کنند، در صورتی که صغیری در بین نباشد، وگرنه احتیاط رعایت حق اوست.
 دیه را چه کسی ارث می‌برد؟, تمام وارثان نسبی و سببی، مگر متقربان به مادر (مانند برادر و خواهر مادری).
 آیا ورثه می‌توانند از ترکه میت، شخصی را برای انجام نماز و روزه احتیاطی میت، استیجار کنند؟, تنها ورثه کبیر می‌توانند از حصه خود برای او استیجار کنند.
 آیا بعضی از ورثه حق دارند بیش از سهم ارث خود، در ترکه تصرف کنند؟, هیچ یک از ورثه حق ندارند بیش از سهم خود را از اموال میت بردارند، مگر به رضایت بقیه.
 آیا بخشش در حال حیات مانع از سهم الارث می‌شود؟, آنچه را انسانها در حال حیات به بعضی از ورثه می‌بخشند مانع سهم الارث آنها از اموال میت نخواهد بود.
 آیا طبقه دوم و سوم ارث، حق قصاص دارند؟, تمام کسانی که از مال ارث می‌برند حق قصاص دارند مگر زوج و زوجه که حق قصاص ندارند ولی در دیه سهیمند.
 در صورتی که وکیل صیغه عقد را اشتباه خوانده باشد، آیا فرزندان از این مرد و زن ارث می‌برند؟ آیا خود مرد و زن از همدیگر و از فرزندان در صورت فوت ارث می‌برند؟, بچه‌ها از پدر و مادر و مادر از بچه‌ها ارث می‌برند ولی زن و شوهر از یکدیگر ارث نمی‌برند.
 آیا در صورتی کهوارثان توافق کنند، می‌توانند خلاف سهام ارث عمل نمایند؟, با رضایت همه- در صورتی که صغیری میان آنها نباشد- مانعی ندارد.
 آیا بهائی از مسلمان ارث می‌برد؟, ارث نمی‌برد ولی اگر فرزندان آن بهایی در حال فوت پدر مسلمان بوده‌اند و وارث دیگری مقدم بر آنها وجود نداشته باشد ارث می‌برند.
 اگر نایب برای حج به شرط عمل نکند و نایب دیگری بگیرد و به حج بفرستد و نایب دوم حج را از طرف میت انجام دهد، آیا ورثه حق دارند پول را پس گرفته و بین خود تقسیم کنند؟, آری جایز است.
 آیا لباسهای مختلف و زیورها و امثال اینها را که شوهر در حال حیات برای همسرش گرفته متعلق به زن است یا مال شوهر است که باید بین ورثه تقسیم شود؟, هرگاه عرف محل این باشد که لباسها و زیور آلات را به زن می‌بخشد، مال اوست و اگر عرف محل این است که آنها به عنوان امانت در نزد او می‌باشد و فقط حق تصرف در زمان حیات شوهر دارد، میان همه ورثه تقسیم می‌شود، ولی معمولا به زن تملیک می‌شود.
 در صورتی که عده‌ای در اثر هدم و غرق از بین بروند و رابطه آنها به نحوی باشد (مثل پدر و پسر) که هرگاه یکی از آنها قبل از دیگری بمیرد از او ارث می‌برد و در شرع مقدس حکم به توارث هر یک از دیگری می‌شود، حال اگر عده‌ای در نفت یا حوض شیر یا مایعات دیگر غرق شوند، آیا مشمول این حکم می‌شوند یا خیر؟ همچنین آیا هدم، شامل انفجار هواپیما و امثال آننیز می‌شود؟ تصادف اتومبیل چطور؟, تفاوتی میان مایعات نیست. انفجار یا سقوط هواپیما و همچنین تصادف اتومبیل نیز همین حکم را دارد، یعنی پسر از تمام اموال پدر مطابق سهم خود ارث می‌برد و ارث او به ورثه‌اش می‌رسد، همچنین پدر نسبت به اموال پسر.
 هرگاه پس از صدور حکم موت شخص مفقود الاثر و تقسیم ترکه بین ورثه، مفقود الاثر پیدا شود تکلیف ورثه نسبت به عین مال و منافع مستوفات و منافع غیر مستوفات چیست؟ و اموالی که در مدت تصرف از بین رفته است چه حکمی دارد؟, تا یقین به موت او حاصل نشود نمی‌توان اموال او را تقسیم کرد و حکم طلاق از آن جداست و اگر بعد از تقسیم مراجعت کند، اموال و منافعش به او برمی گردد و کسانی که اموال میان آنها تقسیم شده، ضامن اموالی که تلف کرده‌اند می‌باشند.
 آیا ید متصرفین (ورثه) بعد از صدور حکم موت و تقسیم ترکه بین آنها امانی است یا ضمانی؟, ید آنها ضمانی است.
 هرگاه شخص مسلمانی که دارای چند فرزند مسلمان است بهائی شود و زن بهائی اختیار کند، در صورت فوت آن شخص، سهم الارث فرزندان مسلمان و بهائی او و زن بهائیش چگونه تقسیم می‌شود؟, اموالی که قبلا داشته یا بعدا به دست می‌آورد همگی به ورثه مسلمان او می‌رسد.
 این جانب تمام اموال منقول و غیر منقول خود را در مقابل هزار تومان به فرزندم فروخته و منتقل نموده بودم، به شرط این که تا من زنده‌ام در اختیار خودم باشد، متأسفانه فرزندم قبل از من از دنیارفته است، آیا اموال به خودم برمی گردد یا به ورثه فرزندم منتقل می‌شود؟, اگر منظورتان این بوده که ملک منتقل به فرزندتان شود و منافع آن مادام الحیاه در اختیار شما باشد، اکنون که او از دنیا رفته، آن مال به ورثه او منتقل می‌شود و شما مادام الحیاه خود فقط مالک منافع هستید.
 آیا تفنگ هم مثل شمشیر به ولد اکبر می‌رسد؟, احتیاط مصالحه با سایر ورثه است و در صورتی که صغیر داشته باشد، حق صغیر را بدهند.
 در صورتی که تفنگ، بیش از خشاب خود گلوله داشته باشد، آیا بازهم به ولد اکبر می‌رسد؟, مانند مسأله سابق است، مگر این که گلوله بیش از متعارف باشد که حق تمام ورثه است.
 اگر مردی چند زن داشته باشد که هر کدام ولد اکبر داشته باشند، این سلاح به کدام یک از آنها می‌رسد؟, معیار بزرگتر بودن از نظر سن است و در صورت تساوی آنها در سن، در میان همه آنها تقسیم می‌شود.
 در جایی که میت وصیت به ثلث نکرده باشد، آیا ورثه می‌توانند از اصل ترکه برای میت نماز و روزه استیجار نمایند؟, اگر رضایت داشته باشند و کبیر باشند مانعی ندارد.
 تکلیف اموال کسی که مفقود الاثر گشته، چیست؟, مادامی که یقین به مرگ او نباشد باید اموال او را حفظ نمود و اگر اموالی است که ممکن است ضایع شود با اجازه حاکم شرع می‌فروشند و پول آن را با گرفتن شهود به بعضی از ورثه که مورد اعتمادند می‌دهند تا خبری از آن گمشده بیابند.
 اگر هیچ یکاز طبقات ارث موجود نباشند، اموال میت به چه کسی می‌رسد؟, ارث او به امام (علیه السلام) یا جانشین او می‌رسد.
 یکی از پسرهای یک خانواده زرتشتی در سال ۶۲ به عنوان یکی از مهره‌های تقریبا مهم چریکهای فدایی دستگیر و زندانی می‌شود و حکم محکومیت نامبرده به زندان نیز صادر و در زندان توبه کرده و پس از گرایش به اسلام و نیز پس از تحمل مدت زندانی آزاد می‌شود. در سال ۶۶ پدرش فوت می‌کند و در سال ۶۸ شخص مورد نظر سهم الارث خود را می‌گیرد و غیر منقول را رسما منتقل می‌کند. اکنون با راهنمایی یکی از وکلای دادگستری به استناد ماده ۸۸۱ مکرر قانون مدنی که می‌گوید: «کافر از مسلم ارث نمی‌برد و اگر در بین ورثه متوفای کافری مسلم باشد وراث کافر ارث نمی‌برند اگر چه از لحاظ طبقه و درجه مقدم بر مسلم باشند» اقدام به طرح شکایت بر علیه مادر و خواهر و برادرش کرده است، بفرمایید آیا غیر از وارث مسلمان بقیه ورثه هم ارث می‌برند؟, در فرض مسأله تنها وارث مسلمان از او ارث می‌برد ولی اگر مسائل اخلاقی را در اینگونه موارد رعایت کنند بهتر است.
 شخصی دو سال قبل از فوتش، با وجود مرضی که منجر به فوت او شده است، جمیع مایملک خود را به همسرش فروخته است که بالتبع ورثه شرعی او از ارث محروم شده‌اند، آیا این معامله صحت شرعی دارد؟ در فرض مذکور اگر معامله صوری بوده باشد صحیح است یا خیر؟ اگر در فرض مذکور احتمال اجبار در معامله باشد حکمآن چیست؟ اگر در فرض مذکور احتمال قصد ضرر زدن به ورثه باشد حکم آن چیست؟, هرگاه معامله به صورت ظاهر، جدی و اختیاری بوده نافذ است مگر آن که خلاف آن ثابت شود و چون در مرض موت بوده، احتیاط آن است که فقط در یک سوم آن عمل شود و در بقیه، با ورثه مصالحه گردد.
 پدر این جانبان و همسر این جانبه مرحوم بهرام که دارای دینزرتشتی بوده است حدود پنج سال قبل از فوتش با یک خانم مسلمان ازدواج انقطاعی نموده است که در صیغه نامه مذکور خود را مسلمان معرفی کرده است و ثمره این وصلت موقت دو فرزند می‌باشد، لیکن چون ما از مراتب مسلمان شدن احتمالی وی و همچنین از ازدواج موقت مشار الیه هیچ اطلاعی نداشتیم و او را هیچ وقت در حال انجام فرایض دین مقدس اسلام ندیده بودیم و خود وی نیز در این مورد هیچ گونه صحبتی با ما یا با دیگران نکرده بود، لذا هنگامی که وی فوت نمود او را به عنوان یک انسان زرتشتی و طبق آداب و رسوم دین زرتشتی در گورستان زرتشتیان دفن نمودیم که همسر به اصطلاح صیغه‌ای وی و دو فرزندش در تمام مراحل و در کلیه مراسم اعم از خاکسپاری متوفی و مراسم عزاداری وی شرکت داشتند و هیچ گونه اشاره‌ای به مسلمان بودن خود یا مسلمان شدن آن مرحوم و ازدواج موقت وی ننمودند تا این که بعدا این جانبان از ماجرای ازدواج انقطاعی آنان و مفاد صیغه نامه مزبور که در آن دین آن مرحوم اسلام قید شده است با اطلاعگشتیم که موضوع را با یکی از همسایگان خود که فردی است مسلمان و مطالعات و تحقیقات و تجربیاتی در امور حقوقی و فقه اسلامی دارد در میان گذاشتیم، وی ضمن برشماری مزایا و محاسن فراوان دین مقدس اسلام و حقانیت و برتری دین مبین اسلام بر سایر ادیان و این که اسلام کاملترین و بهترین و آخرین دین الهی می‌باشد این جانبان را به مسلمان شدن تشویق و دعوت نمود که سرانجام با ارشاد و راهنمایی‌ها و کوشش بی دریغ وی به فراگیری و آموزش فرایض به دین مقدس اسلام مشرف گردیدیم و رسما مسلمان و شیعه اثنی عشری شدیم، با توجه به مراتب فوق و همچنین با توجه به این که دلایل و مدارک مستندی که دال بر این باشد که آن مرحوم مسلمان شده باشد وجود ندارد تقاضامندیم به سؤالات زیر پاسخ دهید: الف) آیا آن مرحوم مسلمان بوده است؟ ب) آیا ازدواج انقطاعی آن مرحوم با خانم مسلمان شرعا صحیح بوده است؟ ج) آیا دو فرزندی که از این وصلت به وجود آمده است مشروع هستند و از ما ترک آن مرحوم ارث می‌برند؟ د) با وجودی که تا کنون دیون متوفی ادا نشده و ماترک آن مرحوم تقسیم نشده است و در ضمن تا کنون حکم قطعی حصر وراثت صادر نشده، آیا این جانبان که مسلمان شده‌ایم جزء ورثه آن مرحوم محسوب می‌گردیم و از ما ترک وی ارث می‌بریم؟, الف) اگر اظهار اسلام کرده محکوم به احکام اسلام است هر چند در عبادات و انجام وظایف دینی کوتاهی داشته است. ب) به حسب ظاهر صحیح بوده است. ج) فرزندان مزبور مشروعهستند و از او ارث می‌برند. د) در فرض مسأله که ارث هنوز تقسیم نشده و شما مسلمان شده‌اید، طبق قانون ارث اسلامی ارث می‌برید.
 ما دو برادر هستیم و باغی از پدر به ما ارث رسیده است که نصف آن حق من بوده و نصف دیگرش حق برادرم می‌باشد اکنون من قصد فروش حق خود را دارم، ابتدا به برادرم و سپس به همسایه بغل دستی خود نیز گفته‌ام و آنها از خریدن این ملک صرف نظر کرده‌اند. اکنون می‌خواهم به شخص دیگری بفروشم ولی برادرم مانع می‌شود و می‌گوید: بیا دوباره زمین را تقسیم کنیم، در حالی که ۲۵ سال از تقسیم اولیه که با رضایت انجام شده است می‌گذرد و علت جلوگیری ایشان این است درختی است که ریشه و تنه آن در ملک برادرم می‌باشد اما اکثر شاخه و برگهای آن در ملک من است و مانع از تابش نور خورشید بر زمین من می‌باشد تکلیف ما چیست؟, در فرض سؤال شما می‌توانید زمین خود را بفروشید و چنانچه قبلاتقسیم صورت گرفته، تقسیم مجدد لازم نیست و اگر شاخ و برگ درخت زمین مجاور مزاحم زمین شماست می‌توانید از آن جلوگیری کنید.
 پدر و پسری همزمان با هم در اثر یک سانحه تصادف به رحمت حق پیوسته‌اند. پدر دارای سه فرزند دیگر نیز می‌باشد، از طرف دیگر پسر که همراه پدر مرده است نیز دارای چهار فرزند می‌باشد، آیا از ارث پدر بزرگ به این فرزندان یتیم چیزی می‌رسد؟, باید فرض کنیم که پدر قبلا فوت کرده و سهمیه‌ای از او به این فرزند رسیدهاست و سهمیه او منتقل به یتیمان او می‌شود و باز فرض می‌کنیم که پسر قبلا فوت کرده و از اموالی که قبلا داشته است سهمی به پدر و سهمی به فرزندان او می‌رسد، خلاصه این که هرکدام از اموال دیگری طبق قانون ارث سهمی می‌برند و آن سهم منتقل به ورثه آنها می‌شود.
 یک نفر با سه بچه‌اش در یک شب، در اثر گازگرفتگی زغال فوت کرده‌اند و معلوم نیست کدام مقدم و کدام مؤخر فوت کرده‌اند، قابل توجه این که بچه‌ها مالی ندارند و وارث پدر فعلا یک زن و پدر و مادر او می‌باشند، کیفیت تقسیم ارث را بیان فرمایید؟, سهم فرزندان از مال پدر برداشته می‌شود و به ورثه آنها می‌رسد و بقیه به باقی ورثه پدر می‌رسد.
 لطفا در روایت زیر: قال الشعبی: «ما رایت افرض من علی و لا احسب منه و قد سئل عنه علیه السلام و هو علی المنبر یخطب، عن رجل مات و ترک امراته و ابوین و ابنتین، کم نصیب المرأة؟ فقال- علیه السلام-: صار ثمنها تسعا فلقبت بالمسألة المنبریة شرح ذلک: للابوین السدسان و للبنتین الثلثان و للمرأة الثمن عالت الفریضۀ فکان لها ۳ من ۲۴ ثمنها فلما صارت الی ۲۷ صار ثمنها تسعا فان ثلاثۀ من ۲۷ تسعها و یبقی ۲۴ للابنتین ۱۶ و ۸ للابوین سواء» جمله عالت الفریضۀ را توضیح دهید., منظور این است که سهم زوجه‌ای که شوهرش دارای فرزند است بنابر حکم اولی یک هشتم می‌باشد ولی هنگامی که با سهام والدین و بنتین در کنار هم قرار می‌گیرد اگر مجموع سهم آنها رابا هم جمع کنیم ۲۷ سهم می‌شود (هرگاه مال را ۲۴ سهم کنید ۱۶ سهم ثلثین می‌باشد و ۸ سهم سدسین است و ۳ سهم ثمن می‌باشد و مجموع ۱۶ و ۸ و ۳ می‌شود ۲۷ سهم) هرگاه سه سهم را از بیست و هفت سهم بردارید معادل یک نهم می‌شود، تفسیر حدیث چنین است، ولی از نظر مبانی فقهی با توجه به سایر احادیث، این مسأله قابل گفتگوست.
 با وجود نهادی برای امر به معروف در نظام جمهوری اسلامی، آیا وظیفه امر به معروف و نهی از منکر از دیگران سلب می‌شود؟ و در صورت تداخل کار آنها با دیگران، تکلیف چیست؟, امر به معروف و نهی از منکر یک حکم عام است و همه به مقدار توان خود موظف به آن هستند و وجود چنین نهادی سلب مسئولیت از دیگران نمی‌کند و موارد تداخل را با برنامه ریزی باید حل کرد.
 گاهی بعضی از اساتید زن در کلاس درس دانشجویان با لباسهای تحریک کننده حضور پیدا می‌کنند و دانشجویان بناچار برای دریافت درس و مطلب به او نگاه می‌کنند، تکلیفشان چیست؟, در این گونه موارد باید با هماهنگی مسئولین دانشگاه جلو اینگونه مسائل را گرفت تا دانشجویان به مشکل برخورد نکنند و اساتید به وظیفه شرعیه خودشان عمل نمایند.
 آیا در امر به معروف و نهی از منکر قصد قربت شرط است؟, قصد قربت شرط نیست ولی بدون آن ثواب به کسی نمی‌دهند.
 آیا با اشخاصی که افعال و کردار غیر معقولانه و ناشایست دارند و با تذکر، از افعال خود دست بردار نیستند، می‌شود قطع رابطهنمود؟, در صورتی که قطع رابطه موجب خودداری از منکر شود لازم است.
 وظیفه یک طلبه در رابطه با مفاسد اجتماعی جامعه و بدحجابی خانمها بطور واضح چیست؟, امر به معروف و نهی از منکر وظیفه همه است ولی باید به شرایط آن توجه داشته باشید.
 اگر کسی در بین جمع، غیبت بکند و مطمئن باشیم امر به معروف و نهی از منکر در او تأثیر نمی‌کند، وظیفه ما چیست؟, در چنین جلسه‌ای شرکت نکنید.
 آیا قطع رابطه با اقوامی که نسبت به امور شرعی بی تفاوتند مثلا (خمس و زکات نمی‌دهند) و یا امور خلاف شرع انجام می‌دهند و امر به معروف و نهی از منکر در آنها تأثیری ندارد جایز است؟, اگر قطع رابطه موجب بیدار شدن آنها گردد واجب است و اگر اثر منفی دارد، این کار را نکنید.
 اگر امر به معروف و نهی از منکر در اداره باعث شود که انسان از مزایایی همچون اضافه کار و یا پاداشهای دیگر محروم شود، آیا بازهم واجب است؟, اگر موجب ضرر و زیان مهمی نشود واجب است.
 آیا تذکر به کسی که قرآن را غلط می‌خواند واجب است؟, بهتر است با زبان خوب تذکر دهید.
 یکی از مسئولین دانشگاهها به غلط امر به معروف و نهی از منکر و تذکر به دانشجویان خاطی را محدود به مسئولین انضباطی دانشگاه می‌داند و به دانشجویان مؤمن میدان نمی‌دهد، با توجه به این مطلب وظیفه یک دانشجوی متعهد و انقلابی در این زمینه چیست؟, امر به معروف و نهی از منکر وظیفه همه مسلمانهاست و کسینمی تواند جلوی آن را بگیرد ولی باید طوری انجام گیرد که نظم دانشگاهها و مؤسسات به هم نخورد.
 اگر سوار تاکسی شدیم و راننده نوار ترانه غیر مذهبی گذاشت تکلیف ما در این حال چیست؟, باید نهی از منکر کنید و اگر نمی‌پذیرد پیاده شوید، مگر اینکه عسر و حرج لازم آید.
 آیا در تقسیم متعارف کافر به ذمی و حربی که غیر ذمی را حربی می‌دانند، می‌توان به همه احکام آن ملتزم شد که کفاری که در حکومت جمهوری اسلامی هستند، ذمی و بقیه در هر کجای دنیا که باشند حربی باشند و همه اقدامات درباره کافر حربی درباره آنان جایز باشد، یا حربی اختصاص دارد به حالت محاربه و در غیر حالت جنگ، قسم سومی داریم که نه ذمی و نه حربی است و جان و مال و عرض آنان که در جنگ نیستند محترم است؟, کافر، قسم سوم و چهارمی نیز دارد و قسم سوم آن کافر «معاهد» است و بسیاری از دول امروز که با ما روابط سیاسی دارند و با ما در حال جنگ نیستند مصداق آن محسوب می‌شوند و مادام که به نحوی از انحا با مسلمین وارد محاربه نشوند همه چیز آنها و جان و مالشان محترم است، زیرا طبق تعهداتی که از طریق روابط سیاسی و قوانین پذیرفته شده بین المللی با آنان داریم داخل در معاهد هستند. در ضمن باید توجه داشت که کافر معاهد بر خلاف آنچه بعضی گفته‌اند زمان محدودی ندارد و شامل اهل کتاب و غیر اهل کتاب نیز می‌شود. این نکته نیز قابل توجه است که اهل کتاب در صورتی به عنوان کافر ذمی شناخته می‌شوند که در داخل کشورهای اسلامی زندگی کنند، ولی اهل کتابی که در داخل کشور خودشان زندگی می‌کنند آنها فقط جزء معاهد می‌توانند باشند و پیمان ذمه در مورد آنها مفهوم ندارد (مگر این که کشوری خود را در پناه کشور اسلامی قرار دهد) زیرا در احکام ذمه قرائن زیادی وجود دارد که نشان می‌دهد مربوط بهاقلیتهای داخل کشورهای اسلامی است. قسم چهارم، کفاری هستند که نه جزء کفار ذمی می‌باشند و نه معاهد و نه حربی و در واقع در بی طرفی کامل نسبت به مسلمین به سر می‌برند که می‌توان آنها را کفار بی طرف نامید که در دو آیه از قرآن به وضع آنها اشاره شده است، در سوره ممتحنه آیه ۸ می‌فرماید: (لا ینهاکم الله عن الذین لم یقاتلوکم فی الدین و لم یخرجوکم من دیارکم أن تبروهم و تقسطوا إلیهم إن الله یحب المقسطین) و سوره نساء آیه ۹۰ بعد از اشاره به کفار حربی می‌فرماید: (الا الذین یصلون إلی قوم بینکم و بینهم میثاق أو جاءوکم ما حصرت صدورهم أن یقاتلوکم أو یقاتلوا قومهم … فإن اعتزلوکم فلم یقاتلوکم و ألقوا إلیکم السلم فما جعل الله لکم علیهم سبیلا). بنابراین که مراد از «القای سلم» پیش گرفتن راه مسالمت آمیز باشد نه برقراری پیمان صلح، زیرا تعبیر به القای سلم تناسب با همین معنا دارد و آیه بعد نیز شاهد بر این مطلب است، به هر حال کافر بی طرف هم، جان و مال و ناموسش محفوظ است شرح بیشتر در مورد اقسام چهارگانهکافر نیاز به بحث مبسوطتری دارد.
 آیا فقیه مبسوط الید می‌تواند حکم به جهاد ابتدایی کند؟, باید طبق فتوای خودش عمل کند چون تقلید برای مجتهد حرام است.
 آیا کشتن کسی که به انسان حمله می‌کند و یا سارقی که به منزل انسان آمده است جایز است؟, در صورتی که راهی جز کشتن او نباشد جایز است و خون او هدر است.
 مسأله‌ای برای من هنگام اشغال کویت توسط لشکر متجاوز عراق اتفاق افتاد لطفا جواب این مسأله را بفرمایید- داستان از این قرار است که روز هشتم اشغال کویت وقتی که به خانه برگشتم یکی از سربازان عراقی را در خانه، در کنار برادر کوچکم دیدم از او سؤال کردم این شخص کیست؟ گفت: یکی از سربازانعراقی است که مردم کویت را می‌کشند، ولی من به حرف او اعتنایی نکردم و به اطاق رفته به نماز ایستادم. در این هنگام آن سرباز با اسلحه گرم او را زد به طوری که خون از بدن او جاری شد ولی هنوز به زمین نیفتاده بود که من از ترس جان خود و خانواده آماده دفاع شدم و به او حمله کردم، از نظر شرعی این دفاع چگونه بوده است؟, اگر آن سرباز مهاجم قصد جان یا مال شما یا فرزندانتان را داشته، دفاع با هر وسیله‌ای جایز بوده است و خون او هدر است.
 اگر یک طایفه از شیعیان بر طایفه دیگر حمله مسلحانه نماید بطوری که خوف جان، مال و ناموس عده‌ای در آن باشد، آیا بر طایفه دیگر دفاع واجب است؟, آنها حق دارند ازخود دفاع کنند ولی باید نهایت کوشش را برای جلوگیری از این گونه درگیریها به عمل آورند تا کار به خونریزی نکشد.
 با توجه به مسأله فوق اگر افراد یا مسئولین یکی از جناحها (در حالی که اسلحه با خود حمل نمی‌کرده و قاتل کسی هم نبوده) توسط جناح دیگر ترور گردد حکم قاتل و مقتول چیست؟, هر کس، مؤمنی را عمدا به قتل برساند حکم او قصاص است ولی قصاص باید به وسیله حاکم شرع یا نماینده او انجام شود.
 پس از بیرون رفتن استعمار انگلستان از شبه قاره هند و تقسیم آن به ایالت مسلمان نشین جامو و کشمیر، بر خلاف مقررات تقسیم و خواست مسلمانان، این منطقه در نتیجه زورگویی و لشکرکشی زیر سلطه هند درآمد. مسلمانان برای حفظ مذهب، فرهنگ، ناموس و آزادی خود علیه متجاوز، قیام کرده‌اند و در این مبارزه به بدترین مصائب از جمله قتل عام، شکنجه، اسارت و غارت و حتی … گرفتار شده‌اند، آیا کشته شدگان مسلمانان در این مبارزه شهیدند و این حرکت جهاد محسوب می‌شود؟, مادام که برای دفاع از جان و مال و ناموس مسلمین و اساس اسلام و مذهب اهل بیت (علیهم السلام) تلاش می‌کنند عمل آنها جهاد است و آنها که در این راه کشته می‌شوند شهیدند، اما باید سعی کنند از مجتهد یا نماینده مجتهدی دستور بگیرند.
 اگر روشن شود که کالاهای اسرائیلی را به نام کشورهای دیگر مثل ترکیه و قبرس و یا سایر کشورها، به کشورهای اسلامی وارد می‌کنند تا خریداران متوجه نشوند که این کالاها اسرائیلی است چون می‌دانند که اگرمسلمانان بدانند اسرائیلی است نمی‌خرند، حکم این فریب دادن مسلمانان چیست؟, در این فرض خرید این کالاها جایز نیست و جایز نیست که مسلمانان را فریب دهند و مسلمانان باید از هر کاری که باعث تقویت دشمن می‌شود بپرهیزند.
 آیا برای آژانسهای مسافرتی، جایز است که تورهای مسافرتی به اسرائیل ترتیب دهند؟, برگزاری این تورهای مسافرتی از اسباب تقویت دشمنان اسلام و تضعیف مسلمین است و این کار بر هیچ مسلمانی جایز نیست.
 اگر آژانسهای مسافرتی مرتکب چنین کاری بشوند آیا برای مسلمانان جایز است که از این آژانسها برای سفر به اسرائیل بلیط تهیه کنند؟, مانند جواب سابق است.
 بسیاری از بهائیهای مقیم جمهوری اسلامی ایران اظهار می‌دارند که ما تابع قوانین عمومی ایران بوده و هیچ تخلفی را مرتکب نشده‌ایم لیکن متحمل تضییع حقوق هستیم، آیا اصولا بهائیها، به خصوص بهائیهای مقیم ایران اهل ذمه محسوب می‌شوند؟, می‌دانیم مسأله بهائیگری در شرایط کنونی تنها یک مسأله مذهبی نیست بلکه بیشتر جنبه سیاسی دارد و قرائن فراوانی در دست است که آنها به نفع بیگانگان فعالیت می‌کنند و دفاع شدید مجالس قانون گذاری بعضی از کشورهایغربی از آنها از جمله این قرائن است. بنابراین در چنین شرایطی نمی‌توان با آنها به عنوان گروهی که می‌خواهند در این مملکت زندگی مسالمت آمیز داشته باشند نگاه کرد و آنها در واقع محارب هستند.
 آیا جایز است که مسلمانی، کشورهای غیر اسلامی را وطن خود قرار دهد؟ آیا این تعرب بعد الهجره نیست؟, اگر از کفر و فساد در امان است اشکال ندارد و این مصداق تعرب بعد الهجره نیست، به خصوص این که بتواند کم کم با قول و فعل خود در آنجا مبلغ اسلام باشد.
 آیا سفر به کشورهای کفر و فساد برای ادامه تحصیل با احتمال ضعف دین خود یا همسر یا یکی از فرزندان، یا بی اعتنایی در بعضی از فرایض یا متأثر شدن به اخلاق و عادات آنها، جایز است؟, در فرض مسأله خالی از اشکال نیست.
 آیا پناهنده شدن به کشورهای کفر به خاطر این که کاری در وطن خود گیر نمی‌آورد جایز است؟, اگر ضرورتی ایجاب کند و متأثر به آداب حرام آنها نشود، اشکالی ندارد.
 آیا سفر به کشورهای غیر مسلمان برای گذراندن تعطیلات و استراحت و اطلاع بر فرهنگ آن کشورها، با احتمال وقوع در حرام یا ضعف اعتقادات خود یا همسر یا فرزندان یا متأثر شدن از اخلاق مردم آن مملکت جایز است؟, همان طور که گذشت اگر این احتمال یک احتمال عقلایی باشد جایز نیست.
 آیا جایز است که مسلمان به بلاد کفر و فساد مهاجرت کند و در آنجا کار کند و تخصص و فن خود را در اختیار کفار قرار دهد؟, مغزهای متفکر مسلمین و افراد متخصص آنها، باید در خدمت کشورهای اسلامی باشند ولی در موارد ضروری اگر باعث تقویت کفار و ضعف مسلمانان نشوند و متأثر به آداب حرام آنها نگردند اشکالی ندارد و اگر بتوانند با قول و فعل خود مبلغ اسلام در آن مناطق باشند کار خوبی خواهد بود.
 آیا زن حق مخالفت با شوهرش را دارد که به بلاد کفر نرود؟, اگر رفتن به آنجا به دین و اعتقادو اخلاقش ضربه می‌زند، مخالفت او جایز است.
 آیا فرزند می‌تواند در رفتن به بلاد کفر با پدر و مادرش مخالفت کند؟, مانند جواب سابق است.
 آیا مبلغ دینی در صورتی که احتمال ضعف دین همسر و فرزندانش را بدهد می‌تواند برای تبلیغ به بلاد کفر سفر کند؟, مجرد احتمال کافی نیست مگر این که احتمال قوی باشد و در اینگونه مسائل که مربوط به تبلیغ اسلام است نباید وسوسه به خرج داد.
 آیا مسلمان می‌تواند با فرض احتمال ضعف دین خود یا خانواده‌اش، برای معالجه طولانی به بلاد کفر مسافرت کند؟, از جواب سابق روشن شد.
 حکم مجامعت با نامزد قبل از عقد شرعی از طریق دبر چیست؟, اگر دخول حاصل شود حد زنا در باره او جاری می‌شود.
 شخصی با اعتقاد به این که دامادش (شوهر دخترش) با همسر او زنا نموده است عمدا وی را به قتل رسانده است، آیا علم به زنا مجوز قتل می‌شود؟ و آیا اعتقاد قاتل، تأثیری در نوع قتل دارد و موضوع ملحق به اعتقاد به مهدور الدم بودن مقتول می‌باشد؟, علم به زنا به تنهایی مجوز قتل نمی‌شود، مگر این که او را در حال زنا با همسرش ببیند که در این صورت قتل او جایز است ولی تا در محکمه اثبات نکند قتل عمد شمرده می‌شود. در مواردی که ثابت شود که شخص اعتقاد به مهدور الدم بودن کسی داشته و او را به قتل رسانده، قتل شبه عمد حساب می‌شود.
 دختری با پسری ازدواج کرده است و صیغه دائمی بین اینها خواندهشده، ولی هنوز عروسی نکرده‌اند و دختر در خانه پدر زنا کرده است، آیا این زنا محصنه است یا غیر محصنه؟, زنای محصنه نیست.
 آیا حاکم شرع می‌تواند برای اثبات زنا یا لواط، پایه و اساس علم خودرا نظریه پزشک قانونی قرار داده (متهمین را جهت معاینه) انجام آزمایشات دقیق علمی به او معرفی کند، یا این که در اینگونه موارد نفس رؤیت شهود در اثبات حد لازم است؟, نظریه پزشک قانونی به تنهایی کافی نیست.
 پسر و دختری زنا کردند و پسر بعد از این عمل با دختر دیگری ازدواج کرده است، اما بعد از تزویج نیز همین عمل را با آن دختر تکرار کرده است، آیا این زنایی که بعد از تزویج پسر با دختر دوم ادامه داشته، زنای محصنه محسوب می‌شود؟, هرگاه بعد از ازدواج، عروسی کرده و این عمل را با دختر اول ادامه می‌دهد، زنای محصنه محسوب می‌شود.
 حد زنای محصنه چیست؟, حد زنای محصنه سنگسار است، ولی در شرایطی که محذورات مهمی بر این امر مترتب شود می‌توان اعدام را به نحو دیگری انجام داد و شبیه حکم فرار از حفیره در صورت اقرار در اینجا نیز جاری است.
 آیا حد زنا باید در محل وقوع آن انجام شود یا جای دیگر هم اشکالی ندارد؟, محل در آن شرط نیست.
 در صورتی که برگشتن دختر و پسر زناکار به محل زندگیشان باعث مفسده و اختلافاتی بین اهالی آن محل شود، آیا می‌توان آنها را به محل دیگری تبعید کرد؟, هرگاه ماندن آنها در محل خود موجب فساد شود، می‌توانآنها را به محل دیگری فرستاد.
 چنانچه شخصی بعد از عقد و قبل از عروسی زنا کند، آیا غیر ازتازیانه، تبعید و کوتاه کردن موهای او نیز لازم است؟ در صورت مثبت بودن جواب، آیا تمکن از دخول و عدم تمکن در حکم تأثیری دارد؟, تراشیدن سر و تبعید لازم است و تمکن از دخول شرط نیست، مگر این که زن مدت طولانی به اجبار از شوهر جدا باشد.
 در خصوص این روایت که اگر دو مرد، یا یک زن و مرد، زیر یک لحاف دیده شوند باید تعزیر شوند آیا صرف این کار، دال بر سوء نیت است و تعزیر دارد، یا احراز سوء نیت لازم است؟, احراز سوء نیت نیز لازم است.
 چنانچه زنی، مردی را با اسلحه یا به نحوی دیگر تهدید کند که اگر با وی زنا نکند چنین و چنان می‌کند و مرد واقعا مکره واقع شود، آیا حکم مکره در اینجا نیز ثابت است؟, در فرض مسأله، حکم زنای به عنف که اعدام است در مورد زن جاری نمی‌شود، فقط حد دارد (رجم یا جلد به اختلاف موارد).
 الف) اگر مرد زناکار، زانیه را که باکره بوده و بر اثر زنا حامله شده است عقد کند، آیا حد ساقط می‌شود یا رضایت اولیای دختر لازم است؟ ب) اگر اولیای دختر راضی نشوند و او را برای زانی عقد نکنند، آیا شخص دیگری می‌تواند دختر را بگیرد؟ و حد زنا در این صورت چگونه است؟, الف) حد با عقد و یا رضایت اولیای دختر ساقط نمی‌شود ولی این مسأله اگر نزد حاکمشرع از طریق اقرار (نه شهود) ثابت شده، می‌تواند با ملاحظه مصالح او را عفو کند. ب) اشکالی ندارد و حکم حد همان است که در بالا گفته شد و با این کار ساقط نمی‌شود.
 لطفا جواب مسائل زیر را مرقوم بفرمایید: الف) آیا آوردن متهم به زنا به دادگاه جهت اعتراف جایز است؟ ب) در صوت جواز آیا جایز است قاضی مأذون به متهم تفهیم کند که جرم او چیست؟ ج) در صورت جواز سؤال ب و اظهار قبولی متهم آیا قبول اتهام تفهیمی به عنوان اقرار محسوب می‌شود یا این که باید اقرار کند و تصریح به عمل، موضوعیت دارد و در صورت اقرار واحد آیا تکرار سؤال به دفعات یا جلسات متعدد لازم یا جایز است؟ د) آیا سکوت متهم کاشف از انکار اوست؟, الف) متهم به زنا را نمی‌توان به دادگاه احضار کرد، مگر این که شهود قبلا بروند و شهادت بدهند، و یا زنای به عنف صورت گرفته باشد و مزنی بها شکایت کند و یا متهم مرتکب جرائم منکراتی دیگری مانند خلوت با اجنبیه شده باشد که به خاطر این امور جلب شود. ب) از جواب سؤال بالا معلوم شد. ج) اقرار باید صریح باشد و اصرار قاضی برای گرفتن اقرار وجهی ندارد. د) با سکوت چیزی ثابت نمی‌شود و انکار در اینجا لازم نیست بلکه اقرار اثر دارد.
 فردی در وطنش محصن یا محصنه است و به قصد زنا به شهر دیگری مسافرت می‌کند که بیش از مسافت شرعی است و در آن شهر- العیاذ بالله- مرتکب زنا می‌شود آیا حد زنای محصنه دارد؟, اگر از همسرش به مقدارقابل ملاحظه‌ای دور شده باشد و مصداق «یغدو و یروح» نباشد یعنی همسرش عملا در اختیار او نیست، زنای محصنه محسوب نمی‌شود.
 در زنایی که موجب رجم است اگر زانی پس از اقرار چهارگانه انکارنمود حد رجم ساقط است اول این که آیا این حکم اختصاص به رجم دارد یا این که در مواردی که زنا، موجب قتل است مانند زنای به عنف یا با محارم، هم جاری است و دوم این که آیا حکم مذکور در لواط ایقابی هم جاری است؟, در این گونه موارد حد اقل قاضی می‌تواند عفو کند.
 اگر برادر بالغی با خواهر بالغ خود (نعوذ بالله) زنا کند آیا هر دو محکوم به اعدامند؟ و نیز اگر برادری که سنش قانونی (۱۸ سال) باشد با خواهر بالغ و یا نابالغ (کمتر از ۱۸ سال) خود زنا کند آیا رضایت ولی و یا قیم دختر از اعدام زانی مذکور جلوگیری می‌کند؟, در صورتی که زانی و زانیه به حد بلوغ شرعی رسیده باشند حکم درباره آنها جاری است خواه ولی راضی شود یا نشود، مشروط بر این که موضوع نزد حاکم شرع با دلایل کافی ثابت شود.
 آیا زنا با خواهر رضاعی و یا مادر زن از حیث کیفر همچون زنا با خواهر و مادر واقعی است؟, زنا با این دو، حکم زنای با محارم نسبی را ندارد ولی مجازات اصل زنا ثابت است.
 آیا حرمت زنا ذاتی است و یا عرضی؟, اگر منظور از ذاتی بودن این باشد که زنا حرام است خواه آثار زیانباری داشته باشد و خواه نداشته باشد، جواب این است که آری حرمت زنا ذاتی است.
 آیا در لاطی احصان را شرط می‌دانید؟, در لواط فرقی میان محصن و غیر محصن نیست.
 آیا می‌توان شخصی که به اتهام لواط محکوم به یکی از مجازاتهای معروف در فقه شده است را با چوبه دار یا اسلحه گرم اعدام کرد؟, تبدیل نوع اعدام در صورت ایجاب مصلحت مانعی ندارد.
 کسی که دیگری را متهم به ارتداد و کفر می‌کند و نمی‌تواند این اتهام را در محضر حاکم شرع اثبات نماید، حکمش چیست؟ الف) آیا چنین موردی را می‌توان مصداق قذف دانست؟ ب) در صورت منفی بودن پاسخ، با وی باید به چه نحوی عمل کرد؟ ج) چنانچه شخص مورد اتهام از حق خود صرف نظر کند، آیا حد یا تعزیر چنین شخصی ساقط می‌گردد؟, الف و ب) قذف تنها در دو مورد است: نسبت زنا یا لواط دادن، بقیه نسبتهای ناروا تعزیر دارد. ج) ظاهر این است که حکم تعزیر با گذشت صاحب حق جاری نمی‌شود، مگر این که حاکم شرع ملاحظه کند که ترک تعزیر در این گونه موارد، منشأ مفاسد اجتماعی می‌شود که بر طبق عنوان ثانوی تعزیر می‌کند.
 در مورد زن ۷۵ ساله‌ای حد قذف صادر شده است، ولی به گواهی پزشکی قانونی، زن بیمار است و شلاق برای او خطرناک است، آیا مسأله ضغث یا صبر نمودن تا بهبودی ایشان در حد قذف هم مطرح است؟ و اگر بیماری هیچ گاه علاج نشود تکلیف چیست؟, اگر خوف خطر در اجرای حد باشد باید از آن خودداری شود و موکول به زمان رفع خطر گردد و اگر امید بهبودی نیست باید از ضغث استفادهکرد.
 شخص مسلمانی به طور مکرر و در حال عصبانیت به رسول اکرم (صلی الله علیه و آله) و ائمه معصومین (علیهم السلام) (نعوذ بالله) توهین می‌کند در حالی که به خیال خودش به حضرت أبو الفضل (سلام الله علیه) اعتقاد و علاقه دارد وظیفه همسر، فرزندان و بستگان او را بیان فرمایید؟, اگر حال او حال عادی باشد، از اسلام بیرون رفته است و همسرش باید از او جدا بشود ولی اگر از حال طبیعی خارج شده و یا مشکوک است که از حال طبیعی خارج شده یا نه، محکوم به اسلام است و در صورت اول اگر توبه کند و دوباره آن زن به عقد آن مرد درآید عقدش صحیح است.
 مردی که دشنام خواهر و مادر به زنش می‌دهد و همیشه زبانش به غیبت دیگران عادت کرده چه حکمی دارد؟, دشنام دادن به دیگران در بعضی از موارد مجازات تعزیر دارد و در بعضی از موارد حد قذف (۸۰ تازیانه) که به وسیله حاکم شرع انجام می‌شود.
 آیا لعنت کردن شارب الخمر جایز است؟ حد آن چقدر است؟, لعنت کردن کسی که علنا شراب می‌خورد جایز است و حد آن هشتاد تازیانه می‌باشد.
 آیا سارق بعد از قطع دستش می‌تواند دست قطع شده را پیوند بزند؟, در باب قصاص از فقه، این مسأله مشهور است که اگر گوش قطع شده را به جای اولش پیوند بزنند و پیوند بگیرد «مجنی علیه» می‌تواند آن را قطع کند تا همانند خودش شود و حدیثی در این زمینه از امام باقر (علیه السلام) نقل شده که یا سند آن معتبر است و یا حد اقل «معمول به اصحاب» می‌باشد، هر چند الغای خصوصیت از آن و تسری به باب حدود مشکل است، ولی ظاهر ادله قطع ید سارق آن است که پیوند زدن آن جایز نیست. به خصوص این که در روایت علل و عیون عن الرضا (علیه السلام) آمده است که: «و علة قطع الیمین من السارق لانه تباشر الاشیاء (غالبا) بیمینهو هی افضل اعضائه و أنفعها له فجعل قطعها نکالا و عبرۀ للخلق لئلا یبتغوا اخذ الاموال من غیر حلها و لانه اکثر ما یباشر السرقه بیمینه، و این معنا، با پیوند زدن سازش ندارد. در حدیث دیگری آمده است: عن النبی (صلی الله علیه و آله) انه اتی بسارق فامر به فقطعت یده ثم علقت فی رقبته» «۱».
 پیوند زدن انگشتان قطع شده سارق به دست شخص دیگری که فرضا در کارخانه بریده شده چه حکمی دارد؟ بر فرض جواز آیا اجازه صاحب عضو برای این کار لازم است؟, با اجازه صاحبعضو جایز است.
 استفاده از داروهای بی حس کننده به هنگام اجرای حد سرقت چه حکمی دارد؟, اشکالی ندارد.
 در قانون مجازات اسلامی و بعضی از متون فقهی یکی از شرایطی که برای اجرای حد سرقت به طور مطلق بیان شده این است که: «سارق پس از سرقت، مال را تحت ید مالک قرار نداده باشد» آیا شرط مذکور در تمام مراحل رسیدگی، حتی پس از ثبوت جرم و انشای رأی نیز جاری می‌باشد؟ یا اختصاص به قبل از شکایت نزد حاکم دارد؟, بازگرداندن مال به مالک پس از ثبوت جرم و انشای رأی، فایده‌ای ندارد و موجب سقوط حد نمی‌شود.
 اگر درب پارکینگ باز باشد آنجا حرز محسوب می‌شود یا نه و اگر بسته باشد چگونه است؟, در صورت اول حرز نیست و در صورت دوم که درب پارکینگ بسته است حرز محسوب می‌شود. (۱). جواهر، جلد ۴۱، صفحه ۵۴۳ و سنن بیهقی، جلد ۸، صفحه ۲۷۵.
 آیا جسد انسان مال تلقی می‌شود و خریدوفروش آن برای اهداف مشروع جایز است و آیا موضوع جرم برای عنوان سرقت واقع شود یا خیر؟ خصوصا وقتی که صدها سال از تاریخ مرگ، گذشته باشد و موضوع از جهت باستان شناسی و تاریخی حائز اهمیت باشد؟, خریدوفروش بدن میت مسلمان جایز نیست و مال محسوب نمی‌شود اما بدن غیر مسلمان برای اهداف مشروع مانند تشریح در مواردی که مجاز است نیز خالی از اشکال نیست و در هر حال اجرای حد سرقت مشکل است.
 در مورد اجرای حد سارق، علاوه بر جمیع شرایط، آیا تقاضای قطع ید از طرف مالباخته نیز لازماست، و یا به مجرد شکایت نزد قاضی با فرض وجود شرایط دیگر اجرای حد واجب می‌شود؟, شکایت او کافی است و نیاز به تقاضای اجرای حد ندارد.
 چنانچه قبل از طرح شکایت از طرف مالباخته نزد قاضی، اموال مسروقه توسط اداره آگاهی از سارق اخذ و جهت تحویل به مال باخته نگهداری شود به نحوی که هر موقع مال باخته تقاضا نماید اموال به او تحویل می‌گردد، ولی مال باخته با وجود علم به این موضوع قبل از تحویل گرفتن اموال نزد قاضی شکایت می‌کند آیا در این صورت نیز اجرای حد سرقت واجب است؟, حد سارق در اینجا اجرا نمی‌شود، و از قبیل بازگشت مال به دست صاحب آن است.
 کسی که مرتکب چهار فقره سرقت شده همه اینها به ثبوت رسیده است آیا برای تمامی اینها یک حد کافی است یا هر کدام حد جداگانه‌ای دارد؟, حد واحد برای همه آنها کافی است.
 با توجه به این که نصاب حد سرقت یک ربع دینار شرعی است وموضوع درهم و دینار فعلا منتفی است، نصاب حد سرقت را چگونه به دست بیاوریم؟ آیا می‌توان پول رایج یا طلای غیر مسکوک را معیار قرار داد؟, باید از اهل خبره سؤال کرد که اگر دینار مسکوکی وجود داشته باشد چه اندازه قیمت دارد و قیمت یک ربع آن، نصاب حد سرقت خواهد بود و هرگاه سرانجام شک در مقدار حاصل شود باید قدر متیقن را حساب کرد.
 تقریبا سه سال پیش (بر اثر جهالت و به خاطر معاشرت با دوستان ناباب) مبادرت به سرقت چند شاخه مفتول از شهرداریو فروختن آنها کردم. اگر من بخواهم وجه آنها را بپردازم: الف) باید به چه شخص یا سازمانی بدهم؟ ب) در این مورد که طرف مقابل من شهرداری است آیا حلالیت طلبیدن و راضی کردن شخص خاصی لازم است؟ ج) در آن موقع قیمت هر کیلو مفتول مثلا چهل تومان بوده ولی امروز ۱۲۰ تومان است باید کدام مبلغ را بپردازم؟ د) ما سه نفر بودیم (البته کل پول بین ۲ نفرمان تقسیم شد) حال من باید کل مبلغ مفتولها را بپردازم یا باید مثلا وزن کل آنها را نصف کرده و پول نصف مفتولها را بدهم؟ ه-) وزن تقریبی مفتولها درست به خاطرم نیست در این مورد باید چگونه وجه را بپردازم؟, شما می‌توانید مبلغ آن را به یکی از حسابهای درآمدهای مربوط به شهرداری در بانک واریز کنید و لازم است مبلغ فعلی آن را بدهید و اگر دیگران سهمی نپردازند شما در مقابل تمام مبلغ ضامن هستید و با انجام این کار حلالیت طلبیدن لازم نیست، باید به درگاه خدا توبه کنید و در صورت شک نسبت به مقدار آن، احتیاط کنید.
 در فرض سؤال بالا و به همین صورت و با همان رفیق قبلی، مفتولهای یک زمین شخصی را بردیم (البته همان طور که ذکر کردم یکی از دلایل این اعمال قبیح، جوانی بود و من خیلی دوست داشتم که خودم را انسان زرنگی نشان بدهم) بازهم وزن آن مفتولها درست به خاطرم نیست و حتی تعداد آنها را هم دقیق نمی‌دانم، چگونه باید پول آن بنده خدا را بپردازم؟, از جواب بالا معلوم شد و طرز رساندن وجه آنبه صاحب مال یا از طریق پیدا کردن حساب بانکی یا فرستادن از طریق حواله بانکی به درب مغازه و یا منزل او به ضمیمه نامه‌ای که به طور سربسته نشان می‌دهد شما فلان مبلغ را از این جانب طلبکار بوده‌اید، بدون این که امضا کنید و یا طرق مطمئن دیگر و نسبت به مقدار آن احتیاط کنید و بیشتر بدهید تا یقین به برائت ذمه حاصل شود.
 عده‌ای از مسیحیان بعضی از کشورها، یا مستقیما با مسلمانان در جنگ هستند و یا از نظر اقتصادی به کسانی که با مسلمانان در جنگ هستند کمک می‌کنند، آیا احکام محارب بر آنها جاری می‌شود و اساسا شرایط صدق محارب در این زمان چیست؟, آنها جزء محاربند ولی اگر اجرای احکام محارب بر آنها موجب تشدید کینه و فساد می‌شود باید با آنها مدارا کرد.
 جاسوسانی که اطلاعات نظامی یا غیر نظامی کشور اسلامی را با علم و آگاهی، در اختیار دشمن می‌گذارند و در این رابطه گاهی در کشورهای بیگانه آموزشهایی دیده‌اند و در مقابل آن مبلغی هم دریافت می‌کنند و یا بدون پاداش این کار را انجام می‌دهند چه حکمی دارند، آیا محاربند؟, اطلاق عنوان محارب بر جاسوس مشکل است، زیرا در تعریف آناموری در فتاوا و روایات آمده است که بر جاسوس تطبیق نمی‌کند ولی مواردی از جاسوسی پیدا می‌شود که از محاربه نیز شدیدتر است. به طور کلی جاسوسی را باید مطابق محتوای آن تقسیم کرد هرگاه مربوط به اخباری بوده باشد که پایه‌های احکام اسلامی یا حکومت اسلامی را متزلزل سازد و یا جانمسلمانان را به وسیله آن به خطر می‌اندازد مسلما محکوم به اعدام است. همچنین اگر اخبار او سبب گسترش فساد در مقیاس وسیعی گردد به طوری که عنوان مفسد فی الارض به معنای قطعی اش بر او صادق شود، نیز محکوم به اعدام است، ولی اگر در موضوعات کوچکتری باشد که هیچ یک از مسائل فوق در آن نیست، مثل این که اطلاعات غیر مهم و خالی از خطر عمده، در اختیار بیگانگان بگذارد در این صورت مشمول قانون تعزیرات است و مقدار تعزیر تناسب با میزان ضرر جاسوسی او خواهد داشت.
 اگر کسی با کوچکترین ناراحتی حرفهایی بزند که از آن بوی ارتداد و خدای ناکرده اهانت به مقام خداوند متعال یا معصومین (علیهم السلام) می‌آید با توجه به این که می‌دانیم لحظه‌ای دیگر وضو می‌گیرد و نماز می‌خواند و سایر عبادات را بجا می‌آورد، برخورد با اینگونه افراد به چه صورت باید باشد؟, اگر از خود بی خود می‌شود و کلمات کفرآمیز می‌گوید مرتد نمی‌شود و در غیر این صورت مرتد است.
 اگر شوهر مرتد شود و نه فقط به دین اعتقادی نداشته باشد بلکه علیه آن نیز صحبت کند، حکم زندگی کردن همسرش با او چیست، لازم به ذکر است که امر به معروف و نهی از منکر نیز در او اثری نداشته است؟, همسرش باید از او جدا شود و بر او حرام است و نیازی به طلاق ندارد.
 آیا توهین به قرآن و فحاشی نمودن به آن (العیاذ بالله) سبب ارتداد می‌شود، تکلیف کسانی که شاهد و ناظر این مسأله هستند چیست؟, اگراز روی علم و عمد باشد مرتد می‌شود و بر دیگران لازم است که نهی از منکر کنند.
 اگر مسلمانی معتقد به تحریف قرآن باشد، حکمش چیست و آیا اعتقاد به تحریف، انکار ضروری دین محسوب می‌شود؟, نظر به این که افراد کمی از علمای مذاهب مختلف اسلامی قائل به تحریفند (هرچند محققان، هرگز تحریف را قبول نکرده‌اند) حکم ارتداد جاری نمی‌شود، اما چنین کسی مرتکب اشتباه بزرگی شده است.
 اگر کسی معتقد باشد که معانی قرآن، بر قلب مبارک پیامبر (صلی الله علیه و آله) نازل شده است و آن حضرت با این کلمات آن معانی را بیان فرموده‌اند و کلمات فعلی صادر از ناحیه پیامبر (صلی الله علیه و آله) است نه خداوند، آیا این اعتقاد موجب ارتداد می‌شود و وظیفه ما در مقابل چنین شخصی چیست؟, این عقیده خطا و اشتباه است و باید او را ارشاد کرد ولی موجب کفر نمی‌شود.
 خارج کردن منی به وسیله استمنا در صورتی که باقی ماندن آن در بدن ضرر داشته باشد چه حکمی دارد؟, در صورتی که واقعا ضرورتی باشد حرام نیست.
 آیا استمنا با تخیل امکان پذیر است و در صورتی که آبی از انسان خارج شود چه حکمی دارد؟, استمنا با تخیل کاملا امکان پذیر است ولی اگر آب مشکوکی خارج شود که علامات منی را ندارد یا فقط بعضی از علایم را دارد منی محسوب نمی‌شود.
 با توجه به این که طبیعتا زن احساساتی‌تر است زودتر تحت تأثیر وسوسه‌های شیطانی قرار می‌گیرد آیا کیفر خطاهایش با مردان تفاوت می‌کند؟, در مسائل تعزیراتمسئولیت هرکس در برابر اعمالش رابطه‌ای با میزان تأثیرپذیری از عوامل مختلف و میزان جرم او دارد.
 اگر کسی حافظ کل و یا قسمتی از قرآن باشد و جرمی مرتکب شود که موجب حد است، آیا حفظ قرآن سبب تخفیف و یا گذشت از حد می‌شود؟, اگر اثبات عمل از طریق اقرار باشد، حاکم شرع می‌تواند مجازات او را تخفیف دهد و یا صرف نظر کند و اگر از طریق بینه باشد، حکم مجازات به قوت خود باقی است.
 آیا مرتکب زنای محصنه و لواط، می‌تواند خود را به قتل برساند؟, اجرای حد، باید به وسیله حاکم شرع باشد و لزومی ندارد مرتکب گناه خود را به حاکم شرع معرفی کند، بلکه می‌تواند فورا توبه کند و با اعمال صالحه، گذشته خود را جبران کند و خود را از اجرای حد شرعی معاف سازد.
 اگر انسان مجبور شود برای نجات از زنا استمنا کند، آیا این عمل جایز است؟, راه نجات از گناه، گناه دیگر نیست. باید به فکر ازدواج باشد و یا از طریق روزه و ورزش و مانند آن خود را از گناه بازدارد و به گناه دیگری پناه نبرد.
 آیا طفل متولد از زنا، حکم فرزند شرعی را دارد؟, طفل متولد از زنا، از نظر حضانت و وجوب انفاق و مانند آنها (جز در مواردی که دلیل قائم بر استثنا آن شده است مانند مسأله ارث) حکم فرزند شرعیرا دارد، بنابراین ولد الزنا تمام احکام محرمیت و وجوب نگهداری و تربیت را دارد فقط ارث نمی‌برد.
 اصل اولیه در حدود چیست؟ ودر موارد شک در سقوط حد چه باید کرد؟, اصل اولیه در تمام حدود پس از ثبوت، عدم سقوط است. منظور از اصل در اینجا اطلاقات ادله است که می‌گوید فلان حد باید جاری شود اعم از این که طرف انکار بکند یا نکند، فرار کند یا نکند، البته مقتضای استصحاب نیز بقای حد است (هرگاه استصحاب را در شبهات حکمیه جاری بدانیم) بنابراین تا دلیلی قائم نشود بر این که حد ساقط می‌شود، باید آن را جاری کرد. در نتیجه در تمام مواردی که علم قاضی حجت است، حدود باید جاری گردد زیرا دلیل سقوط حد به هنگام عفو امام یا انکار بعد از اقرار یا فرار بعد از اقرار، شامل محل بحث نمی‌شود، مگر سرچشمه علم حاکم اقرارات غیر صریح و یا اخذ به لوازم اقرار و مانند آن بوده باشد که اجرای حدود در چنین مواردی بعد از انکار یا فرار یا عفو حاکم مشکل است و لااقل مشمول «تدرأ الحدود بالشبهات» است.
 آیا مجرمین غیر مسلمان طبق احکام اسلام مجازات می‌شوند یا طبق مذهب خودشان؟ و در صورت دوم مجری آن قاضی مسلمان است یا قاضی خودشان؟, آنچه از آیه شریفه ۴۲ سوره مائده استفاده می‌شود و فتاوای فقهای ما در ابواب حدود و جهاد مؤید آن است و روایات متعددی نیز بر آن دلالت دارد این است که: قاضی مسلمان راهی جز این دو ندارد که اگر آنها درخواست کنند، طبق حکم اسلام با آنها رفتار شود یا آنها را ارجاع به قاضی خودشان بدهند تا به حکم خودشان داوری کند، اما این که قاضی مسلمان طبق احکام مذهبآنان که به اعتقاد ما مذهب تحریف یافته و منسوخ است قضاوت کند و بر آن صحه بگذاردچنین چیزی نه از ادله استفاده می‌شود و نه از فتاوای بزرگان. تنها راهی که برای پرهیز از آنچه در بالا مطرح فرمودید وجود دارد این است که قاضی صالحی از خودشان زیر نظر حکومت اسلامی طبق احکام آنها داوری کند و برای رعایت دقت و اقامه قسط قبلا احکام مذهب آنان با استفاده از کارشناسان، تصویب و ضمن مواردی (در احوال شخصیه) تنظیم کنند تا هیچ گونه سوء استفاده‌ای نشود.
 اگر اموری مانند نظریه پزشک در یک مسأله پزشکی، نوار ضبط صوت، فیلمها و عکسها و تصاویر، نوشته‌ها و اسناد عادی و رسمی، برای قاضی در قضیه‌ای ایجاد علم نماید، آیا قاضی می‌تواند آنها را مستند حکم خود قرار دهد؟ به عبارت دیگر آیا مستند حکم قاضی منحصر به اموری مانند بینه، یمین و اقرار است که در شرع مذکور است یا هر آنچه که باعث ایجاد علم برای قاضی شود می‌تواند مستند حکم قاضی قرار گیرد؟, اسناد و نوشته‌های معتبر عقلایی چنان که در بالا گفته شد، حجت شرعیه است؛ ولی نوار و فیلم و مانند آن دلیلی بر اعتبارش نیست و حجیت علم قاضی تنها در صورتی است که از مبادی حسیه، مانند مشاهده یا قریب به حس، مانند داستانهایی که از حضرت علی (علیه السلام) درباره نزاع غلام و آقا و نزاع دو زن (درباره فرزند) روایت شده، حاصل شود. شرح بیشتر در این باره را در بحث علم قاضی گفته‌ایم.
 در صورتی که حدی بر شخصمریضی واجب شود آیا می‌توان هشتاد چوب نازک در کنار هم گذاشت و با آن یک ضربه بر بدن آن مریض زد؟ در صورتی که پاسخ مثبت باشد آیا تعزیر هم همین حکم را دارد؟ با توجه به این مقدمه حکم مسألۀ زیر را بیان فرمایید: زنی در زمان مجرد بودن کاری کرده که حکمش تعزیر بوده و اکنون پس از ازدواج در حالی که در دوران حمل به سر می‌برد و شوهرش نیز از این کار او مطلع نبوده، جرم او ثابت شده است، با توجه به این که این زن در حال حاضر مریض است و هم دوران حمل را سپری می‌کند و هم این که اگر تعزیر شود شوهر وی مطلع گشته و ممکن است وی را طلاق دهد یا مفاسد دیگری ایجاد می‌شود، آیا در چنین مواردی مثلا می‌توان سی ترکه نازک کنار هم گذاشت و به عنوان تعزیر با آن یک ضربه بر بدن او وارد کرد؟, در مورد بیمار می‌توان به تعداد حد، چوبه روی هم گذارد و بر بدن او زد و در مورد زن حامل باید بعد از وضع حمل اجرای حد شود. اما در مورد تعزیر می‌توان به یک یا چند شلاق هم قناعت کرد و تعزیر منحصر به شلاق نیست و می‌توان در این گونه موارد به وسیله توبیخ یا نصیحت به شرط این که امید اثر در آن باشد قناعت کرد.
 بعضی از مرتکبین اعمالی که حد شرعی یا تعزیر دارند، وقتی متوجه ثبوت جرم خود می‌شوند، شروع به گریه و زاری و اظهار ندامت می‌کنند، آیا صرف این ندامت کافی است یامنوط بر انجام اعمال نیک و ترک عملی گناه ارتکابی است لطفا توضیح دهید؟, در صورتی که ندامت در محکمه قاضی باشد تأثیر ندارد، مگر در موارد اقرار که قاضی می‌تواند، عفو کند و اگر قبل از آن باشد در «حقوق الله» باعث سقوط حد است.
 با توجه به وضع کنونی افغانستان، چه کسانی عهده دار اجرای احکام و حدود الهی هستند؟, هر مجتهد عادلی که در آن منطقه است می‌تواند اقدام کند و در صورت نبودن مجتهد، علما عادل که نمایندگی از طرف مجتهد جامع الشرایط داشته باشند می‌توانند مجری حدود شوند.
 اگر متهم به زنا و لواط با فرض حصول علم برای قاضی قبل از حکم حاکم اظهار ندامت و پشیمانی نماید آیا حد مطلقا اعم از رجم و قتل و غیره بهلحاظ این که موضوع با اقرار و یا علم قاضی ثابت شده است نه با بینه ساقط است یا این که حاکم مخیر است بین عفو و اجرای حد و یا این که فرق است بین رجم و قتل و سایر حدود؟, در هر موردی باید تابع دلیل آن مورد بود، مثلا در مسأله فرار از حفیره ادله شامل مورد علم قاضی نمی‌شود، ولی در بعضی از موارد علم قاضی حکم اقرار را دارد.
 در مواردی که انکار پس از اقرار موجب سقوط رجم و قتل است، آیا حد مطلقا اعم از رجم و قتل و صد ضربه شلاق کلا ساقط است یا این که حاکم شرع می‌تواند با توجه به سقوط رجم و قتل، متهم را به شلاق محکوم نماید همان طور کهاز دو صحیحه حلبی استفاده می‌شود؟, حد بطور کامل ساقط است ولی تعزیر بعید نیست و اما روایات حلبی در این قسمت در نزد اصحاب «معمول بها» نمی‌باشد تنها افراد شاذی به آن فتوا داده‌اند بنابراین عمل بر طبق آن مشکل است.
 زن شوهرداری به خاطر زنا محکوم به رجم شده است. اگر شوهر او قبل از اجرای حکم، وی را طلاق دهد، آیا طلاق به منزله رضایت نسبت به او تلقی و باعث جلوگیری از اجرای حد خواهد بود؟, طلاق و رضایت شوهر مانع از اجرای حد مزبور نیست.
 پزشکی از معالجه امتناع کرد و در نتیجه مصدوم یا مریض فوت کرد، مجازات او چیست؟, مجازات او تعزیر است.
 در مواردی که اشخاص در منازل خود و دور از انظار مردم و بدونایجاد مزاحمت برای همسایگان، مرتکب اعمال حرام ذیل می‌شوند آیا قاضی مأذون می‌تواند این افراد را از باب ارتکاب فعل حرام تعزیر نماید، یا مجوز شرعی این کار وجود ندارد: الف) تماشای فیلمهای مبتذل و مستهجن ویدئویی ب) استماع آهنگهای مبتذل نوارهای کاست ج) نگهداری عکسهای مبتذل و مستهجن زنان اجنبیه د) نگهداری آلات قمار و استفاده شخصی از آن., چنانچه قاضی در این گونه امور نیز مأذون باشد و علم از طرق عادی و معمولی بر این گونه امور حاصل گردد تعزیر کردن لازم است، مگر در مواردی که این گونه اقدامات منشأ مفاسدی گردد که در این صورت پرده پوشی لازم است و هرگاه با احضار کردن و هشدار دادن و ارشاد نمودن و تعهد گرفتن ردع و منع حاصل گردد بایدبه همان مقدار قناعت کرد.
 چنانچه شخصی، زن و مردی را مجبور به زنا کند حکم شخص سوم چیست؟, تعزیر شدید دارد.
 آیا برای مسئول پایگاه مقاومت بسیج، جایز است به کسی که جرمی انجام داده است سیلی بزند؟, تعزیر بدون اجازه حاکم شرع جایز نیست.
 آیا پدر می‌تواند فرزند خود را به خاطر سرپیچی در یادگیری قرآن، تأدیب نماید؟, بهتر است از طریق تشویق این کار را انجام دهد.
 کسی که زن دارد، با اجازه زنش استمنا می‌کند آیا این استمنا حرام است؟, اگر استمنا از طریق ملاعبه با همسر بوده باشد اشکالی ندارد، اما اگر با خودش استمنا کند حرام است خواه به رضایت زن باشد و خواه نباشد.
 اگر شخصی به شخص دیگری تهمت دزدی (و سارق مسلح) بزند و در محاکم قضایی نتواند ادعای خود را به اثبات برساند و متهم از نظر قانونی تبرئه شود از نظر شرعی مجازات شخصی که تهمت زده چیست؟, چنین کسی تعزیر دارد و مقدار آن به نظر حاکم شرع است.
 شخصی دختری را به قصد ازدواج فراری می‌دهد و مدتی با هم در این حال هستند و اعمالی غیر از آمیزش انجام می‌دهند، سپس رضایت اولیای دختر را جلب می‌کنند و عروسی می‌نمایند، آیا پسر نسبت به اعمالی که در زمان فرار از قبیل با هم خوابیدن، دست بازی و … انجام داده است باید تعزیر شود؟, همه این اعمال، خلاف شرع است و تعزیر دارد. شیرازی، ناصر مکارم، استفتاءات جدید (مکارم)، ۳ جلد، انتشارات مدرسه امام علی بنابی طالب علیه السلام، قم - ایران، دوم، ۱۴۲۷ ه ق استفتاءات جدید (مکارم)؛ ج ۱، ص: ۳۷۱
 اگر مأموری در تعقیب متهمی به سوی او تیراندازی کند و متهم به قتل برسد، آیا این قتل عمد است یا شبه عمد؟ حکم مسأله چیست؟, این مسأله دارای چند صورت است: صورت اول: این که شخص فراری، متهم به انجام گناه کوچکی است که مجازات تعزیر دارد، در این صورت غیر از تیراندازی هوایی یا به اطراف، کار دیگری نمی‌توان کرد زیرا مفروض مسأله استحقاق چنین مجازاتی را حتی پس از ثبوت جنایت ندارد. صورت دوم: آن است که عدم واکنش شدید در برابر چنین جرمی نظم کلی جامعه را به هم می‌ریزد و برای کل اجتماع خطر دارد. در این صورت باید از طریق «الاسهل فالاسهل» و استفاده از سلسله مراتب اقدام کرد و اگر چاره‌ای جز تیراندازی مثلا به سوی پاهای متهم نبوده و مأمور هم از مهارت کافی برخوردار بوده و در عین حال تیر خطا رفت و به محلی که مایه قتل اوست اصابت کرد، خونش هدر است نه قصاص دارد نه دیه؛ زیرا کاری که با اذن حاکم شرع انجام شده و طرف هم مستحق آن است، دیه ندارد. صورت سوم: در صورتی که موجب اختلال کلی نباشد ولی جرم، جرم سنگینی است که اگر در خصوص آن جرم اقدامی نشود (مانند قاچاقچیان اسلحه برای دشمن در مواقع جنگ) که اگر در مناطق حساس جلوگیری نکنیم کشته‌های زیادی می‌دهیم بی آن که حتی سرنوشت جنگ عوض شود و در اینجا نیزتیراندازی با سلسله مراتب جایز است و اگر منتهی بهقتل گردد، خون طرف مقابل هدر است (با شرایطی که در بالا گفته شد).
 سربازی دو شیشه الکل صنعتی را با خود به پادگان می‌آورد. ابتدا به انگیزه رفع خطر از الکل صنعتی با وسایلی که در اختیار داشته‌اند و با همکاری دیگر سربازان آن را تقطیر نموده، سپس خودش و چند تن دیگر از سربازان، از آن مایع به قصد مست شدن می‌نوشند. با توجه به این که مصرف الکل صنعتی بسیار خطرناک و مهلک است، یکی از سربازان به دلیل مصرف زیاد فوت نموده و سایرین نیز دچار تهوع و استفراغ می‌شوند، آیا سربازی که الکل را به پادگان آورده، در مقابل خون کسی که از روی اختیار آن را مصرف کرده، و فوت نموده، مسئولیتی دارد؟, در صورتی که مصرف کنندگان از خطرات احتمالی آن باخبر بوده‌اند کسی در مقابل خونشان مسئول نیست، ولی اگر آورنده الکل آنها را اغفال کرده باشد که شرب آن مشکلی ندارد، در این صورت مسئول است و در فرض اخیر، قتل شبه عمد است.
 سه نفر نظامی در منطقه در سنگرهای مخروبه مشغول تهیه وسیله بوده‌اند. نظامی دیگری با فاصله حدود سیصد متر، چندین تیر به طرف آنها شلیک کرده که منجر به قتل یکی از آنها شده، قاتل مدعی است که من فکر کردم آنها افراد غیر نظامی هستند و قصد تیر هوایی و ترساندن آنها را داشتم که منطقه را ترک کنند ولی قصد شلیک به آنها را نداشتم البته ادعای وی مبنی بر این که فکر کردم افراد غیر نظامی هستند قابل قبول نیست چون که افراد متعددی به وی گفته‌اند نظامیهستند. حال با توجه به این که قاتل افراد را می‌دیده و به سوی آنها تیراندازی متعدد کرده، بر فرض این که قبول کنیم قصد تیراندازی به افراد یا فرد معینی را نداشته، آیا این قتل عمد است یا خیر؟, مادام که ثابت نشود تیراندازی به سوی آنها و برای هدف قرار دادن آنها بوده، قتل عمد محسوب نمی‌شود.
 در صورتی که مردی زوجه‌اش را عمدا به قتل برساند و وراث مقتوله منحصر به مادر و یک دختر باشد و با عنایت به عدم امکان قصاص پدر توسط دختر و تقاضای قصاص قاتل توسط مادر مقتوله: الف) با عنایت به لزوم پرداخت نصف دیه توسط متقاضیه قصاص به قاتل، آیا نسبت به سهم دختر باید دیه پرداخت کند یا خیر و با توجه به این که قاتل دارای پدر می‌باشد که جد صغیره محسوب می‌شود، آیا رعایت غبطه صغیر، و تقاضای دیه یا عفو به عهده جد می‌باشد یا خیر؟, باید سهم دیه دختر را بپردازد ظاهرا جد صغیره در این امر ولایت دارد. ب) در صورت امتناع و یا عدم توانایی مالی متقاضی قصاص نسبت به پرداخت دیات متعلقه، آیا حق قصاص ساقط یا تبدیل به دیه می‌گردد یا اجرای آن به تأخیر می‌افتد و در صورت اخیر، آیا محکوم از زندان آزاد می‌گردد یا خیر؟ اگر امیدی به توانایی ولی دم درآینده نه چندان دور باشد باید در انتظار آینده بود و محکوم با اخذ وثیقه کافی از زندان آزاد می‌شود ولی اگر امیدی نیست ملزم به پرداخت دیه می‌شود.
 جوانی به هنگام دعوا چاقو کشیده ودر شکم جوان ۲۲ ساله‌ای فرو کرده است (در حدود ۱۵ الی ۶ سانتی متر) جوان مجروح را به بیمارستان بردند و به گمان این که زخم سطحی است و چیز مهمی نیست جراحت را باز نکردند و منجر به فوت او شد، بعدا معلوم شد چاقو به طحال او سرایت کرده و اطبا کوتاهی کرده‌اند و اگر باز می‌کردند راه نجات وجود داشت. بعضی از قضات آن را جزء قتل عمد دانسته‌اند و بعضی تردید دارند. لطفا حکم آن را بیان فرمایید و نیز حکم اطبایی که به گواهی پزشکی قانونی مرتکب قصور در این مورد شده‌اند را بیان فرمایید؟, مسأله ظاهرا از قبیل قتل عمد است هر چند جوان قاتل قصد قتل را هم نداشته باشد؛ زیرا چاقو را در محلی فروبرده است که احتمال قتل در آن شایع است و کوتاهی پزشکان- حتی اگر از روی تقصیر باشد- مانع از صدق قتل عمدنیست. در مورد پزشکان اگر مقصر تشخیص داده شوند، تعزیر دارند و دیه و امثال آن برای آنها ثابت نمی‌شود.
 تیری به بدن کسی اصابت کرده و از طرف دیگر خارج شده و منجر به قطع کامل نخاع هم شده، مصدوم پس از مدتی فوت نموده، پزشکی قانونی اعلام نموده علت مرگ عوارض ناشی از جراحات اولیه است. حال با توجه به این که ضارب در مرحله اول یک دیه کامل برای قطع نخاع و دو ثلث یک دیه کامل هم برای جائفه مدیون شده، خواهشمند است نظر مبارک را در مورد فوق و این که ضارب چه مقدار دیه بدهکار است، بیان فرمایید؟, هرگاهتیراندازی عمدی بوده، ضارب دیه داده شده را پس می‌گیرد و آماده قصاص می‌شود و اگر خطا یا شبه عمد است دیه جدیدی تعلق نمی‌گیرد و یک دیه کافی است و اگر ضربه واحده سبب مرگ شده، دیه جائفه نیز ندارد.
 کسی که در جنگها و درگیریهای داخلی افغانستان نقش فعالی داشته، توسط طرف دیگر در خانه خود ترور می‌شود، حکم آن چیست؟, هرکس مؤمنی را عمدا به قتل برساند حکمش قصاص است و اگر او مرتکب خطایی شده، باید به وسیله حاکم شرع حکم الهی در مورد وی اجرا گردد.
 شخصی قصد کشتن فرد بی گناهی را دارد ولی به علت اشتباه در هویت مجنی علیه، شخص دیگری را که وی نیز بی گناه بوده می‌کشد، قتل واقع شده از چه نوعی خواهد بود؟, این قتل عمد است و قصاص دارد ولی احتیاط مستحب آن است که اولیای مقتول با جانی مصالحه به دیه یا مانند آن کنند.
 شخصی قصد کشتن مهدور الدمی را دارد ولی به علت اشتباه در هویت مجنی علیه، شخص دیگری را که محقون الدم بوده می‌کشد، قتل واقع شده از چه نوعی خواهد بود؟, قتل شبه عمد است.
 در صورتی که قاتل به قصد کشتن زید تیراندازی کند و بعد از مرگ معلوم شود آن شخص مقتول، بکر بوده است (اشتباه در هویت) قتل عمد است یا شبه عمد؟, در صورتی که هر دو محقون الدم باشند قتل عمد محسوب می‌شود.
 شخصی نسبت به دیگری کاری انجام می‌دهد که یا نوعا کشنده است، مثل سم مهلک، و یا نوعا کشنده نیست، مثل ایراد جرح جزئی به بازوی دیگری، در هر حال طرف مقابل به بیمارستان منتقل می‌شود و پزشک از انجام وظیفه و تخلیه مواد سمی در فرض اول خودداری می‌نماید و یا با سهل انگاری و به کار بردن مواد و ابزار آلوده و غیر بهداشتی در فرض دوم موجب ایجاد عفونت و تسری آن و قطع عضو یا مرگ مجروح می‌گردد. در دو فرض مذکور چه کسی قاتل است؟ نوع قتل چیست؟ در صورتی که پزشک و ضارب هر دو مسئول باشند میزان مسئولیت هرکدام چگونه است؟, در فرض اول کسی که سم مهلک داده است قاتل محسوب می‌شود و قتل عمد است و در فرض دوم که خطای پزشک سبب مرگ شده، او قاتل محسوب می‌شود ولی قتل، قتل شبه عمد است و در صورتی که هر دو مسئول باشند دیه به مقدار دخالت آنها در قتل، خواهد بود.
 راننده‌ای مقصر با عابر پیاده تصادف می‌کند و به بهانه انتقال به بیمارستان بیمار را سوار می‌کند، اما از ترس برای فرار از مجازات، او را در بیابان و دور از دسترس مردم رها می‌سازد و مصدوم به علت خونریزی و عدم کمک و مراقبت در همان محل فوت می‌نماید، آیا این قتل، قتل عمد محسوب می‌شود؟, هرگاه رها کردن او به این حال در بیابان قاعدتا سبب مرگ بوده، قتل عمد محسوب می‌شود.
 شخصی قصد کشتن فرد محقون الدمی را دارد ولی به علت خطای در تیراندازی، شخص دیگری را که وی نیز محقون الدم بوده می‌کشد، قتل واقع شده از چه نوع خواهد بود؟, اگرمنظور از خطای در تیراندازی این باشد که نفر دوم در محدوده تیراندازی او نبوده و تیر به عللی مانند این که کمانه کرده و به دیگری خورده و او را کشته است، قتل خطاست.
 شخصی قصد کشتن مهدور الدمی را دارد ولی به علت خطای در هدف گیری یا تیراندازی، شخص دیگری را که محقون الدم بوده می‌کشد، قتل واقع شده از چه نوعی خواهد بود؟, مانند مسأله سابق است.
 فقها گفته‌اند: حکم اکراه کننده در قتل، حبس ابد است و حکم نگاه دارنده، کور کردن چشم اوست، آیا در صورتی که یک نفر اکراه کند و دیگری امساک کند و سومی مرتکب قتل شود همان گونه که اولیای دم می‌توانند از قاتل گذشت کنند، آیا از اکراه کننده و امساک کننده نیز می‌توانند گذشت کنند؟ یا این که این یک حد الهی مانند حد زناست که قابل گذشت نیست؟, چنانچه اولیای دم از ممسک و مکره صرف نظر کنند اجرای احکام مربوط به آنها، دلیلی ندارد و شبیه حکم قصاص است و حکم مکره و ممسک هر دو حبس است و کور کردن، فقط حکم رأیی (بیننده یا دیده بان) می‌باشد و آن در صورت خاصی است.
 آیا مجنی علیه (کسی که جنایتی بر او واقع شده) می‌تواند قبل از آن که بمیرد، جانی را از قصاص نفس عفو نماید؟ در فرض قصاص عضو چطور؟, در قصاص عضو جایز است ولی در قصاص نفس در میان فقها اختلاف است و جواز عفو بعید نیست و احتیاط در مصالحه است.
 آیا شخصی که می‌خواهد جنایتی بر او واقع شود می‌تواند جانیرا از قصاص نفس عفو نماید؟ در فرض قصاص عضو چطور؟ بطور کلی در فرض دیه چطور؟, دلیلی بر جواز عفو در این صورت نداریم.
 در ضرب و جرح عمدی اگر مجنی علیه قبل از مرگ، جانی را از قصاص (الف: قصاص عضو، ب: قصاص نفس) عفو کند و همان جنایت سرایت کند و موجب مرگ مجنی علیه شود، آیا حق قصاص نفس ساقط می‌شود یا این که ولی دم می‌تواند قصاص را مطالبه نماید؟, بخشیدن قصاص عضو، موجب بخشش قصاص خون نمی‌شود (در مواردی که جراحت سبب قتل گردد) یا جانی قصد قتل داشته باشد.
 در موارد حکم به قصاص در جروح که پس از تعیین طول و عمق جراحت به وسیله پزشک قانونی به دلیل اختلاف چاق و لاغری جانی و مجنی علیه که مثلا عمق سه سانتی متر جرح وارده زیاد شدید نبوده و خطری نداشته است، اما اگر قصاصا با همین عمق در جانی وارد شود به دلیل لاغری حتی خطر مرگ خواهد داشت تکلیف چیست، آیا تبدیل به دیه می‌شود و در صورت عدم تراضی چه باید کرد؟, در این مسأله چند صورت است: الف) در صورتی که رعایت طول و عرض و عمق خطر قطعی یا حتی خوف خطر جانی (بر اثر لاغری) داشته باشد، مسلما تبدیل به دیه می‌شود زیرا اطلاقات قصاص از این صورت منصرف است یا به تعبیر دیگر مماثلت عرفیه وجود نداردبه علاوه ادله‌ای که می‌گوید در جائفه و منقله و مأمومه قصاص نیست زیرا موجب خطر است، شامل مفروض بحث نیز می‌شود. ب) هرگاه خطری برای طرف مقابل نداشتهباشد ولی تفاوت بدن آن دو، به قدری باشد که عمق یک سانتی متر در بدن یکی، مساوی سه سانتی متر در بدن دیگری است در اینجا رعایت عمق نباید بشود زیرا اول این که مماثلت عرفیه که اساس، در ادله قصاص است حاصل نیست چه این که فی المثل عمق سه سانتی متر در فرد لاغر به استخوان می‌رسد در حالی که در فرد چاق یک جراحت سطحی حساب می‌شود. بنابراین مشمول مساوات در ادله قصاص نیست و روایت خاصی که دلالت بر مساوات در عمق کند نیز وجود ندارد و دوم این که طبق روایاتی که در شجاج یا مطلق جروح آمده، معیار در عمق، صدق اسم است (جائفه، دامیه، باضعه، سمحاق، موضحه و …) و می‌دانیم صدق این نامها نسبت به اشخاص چاق و لاغر از نظر عمق یکسان نیست. ج) این مسأله از نظر طول و عرض نیز قابل تأمل است، اگر فرضا کسی بازوی کوچکی دارد که طول و عرضش بسیار کم است و به عکس بازوی دیگری طول و عرضش چند برابر اوست، حال اگر جراحتی بر بازوی شخص بزرگتر وارد شود که تنها کمتر از نیمی از بازوی او را فراگیرد و این جراحت از نظر طول تمام بازوی مجرم را فرامی گیرد، در اینجا نیز دلیل قانع کننده‌ای بر مماثلت طول و عرض نیست بلکه مقتضای مفهوم قصاص و اطلاق مماثلت در آیه شریفه ۱۹۴ سوره بقره (فاعتدوا علیه بمثل ما اعتدیٰ علیکم) مماثلت نسبیه است (آن گونه که در بالا گفته شد، نه مماثلت در طول و عرض که گاهی تمام بازوی یک نفر را فرامی گیرد).
 چنانچه شخصیبا اجرای مراسم قسامه به قصاص محکوم شود، درمرحله اجرا (پس از قطعیت حکم) پسر محکوم علیه، اقرار به قتل عمدی همان مقتول نماید، تکلیف چیست؟, مسأله چند صورت دارد: الف) این مدعی خودش جزء قسامه بوده، در این صورت نمی‌توان به اقرار بعدی ترتیب اثر داد مگر این که مدعی تکذیب خویش کند. ب) این که خودش جزء قسامه نبوده و قبول قسم شخص او لازم نیست. باز اگر مدعی قطعی بوده باشد نمی‌توان به اقرار او ترتیب اثر داد مگر این که تکذیب خویش کند. ج) این که ادعاهای او مبنی بر ظن بوده باشد، در این صورت مخیر است بین عمل به مقتضای قسامه یا به مقتضای اقرار، ولی قبول ادعای مبنی بر ظن در مسائل قضایی مشکل است، نتیجه این که در صورتی که خود را تکذیب نکند عمل به اقرار نمی‌تواند بنماید.
 دو پسر بچه ۱۲ ساله که هم کلاس بوده‌اند قبل از رسیدن وقت مدرسه به طرف رودخانه می‌روند و یکی از آنها در رودخانه غرق می‌شود. اولیای طفل غرق شده ادعا دارند که همراه وی او را به رودخانه هل داده و او افتاده و غرق شده است. ولی متهم منکر قضیه است و بینه نیز اقامه نشده و حتی از اطفال هم سن و سال نیز کسی به عنوان مطلع وجود ندارد. حال با توجه به مراتب فوق چنانچه قضیه به قسم منجر شود، قسم متوجه چه کسی می‌باشد و آیا مسأله راه حل دیگری دارد؟, با توجه به این که در فرض مسأله کسی در آنجا حاضر نبوده و در قسمهای قسامه، علملازم است و قسم خوردن مدعی یا مدعیان موضوعیت ندارد چون دلیلی بر اثبات جرم نیست، متهم تبرئه می‌شود و احتیاط این است که کودک قسم یاد کند.
 آیا قصاص در اطراف با قسامه قابل اثبات است؟, قسامه در جنایت اعضا نیز ثابت است ولی به وسیله آن تنها دیه ثابت می‌شود نه قصاص.
 آیا قتل نفس از نظر اسلام جنبه خصوصی دارد یا عمومی؟ و در صورت عفو اولیای دم، آیا حاکم شرع می‌تواند تعزیراتی را در نظر بگیرد؟, قتل نفس در اسلام جنبه خصوصی دارد و با گذشت اولیای دم، قصاص منتفی می‌شود مگر این که تکرار آن اثر خاصی در جامعه بگذارد و نظم و امنیت را مختل سازد، در این صورت مسأله جنبه عمومی پیدا می‌کند و پای عناوین ثانویه به میان می‌آید و نه تنها در مورد سؤال بلکه در موارد مشابه که در شهرها یا روستاها اتفاق می‌افتد، حاکم شرع می‌تواند به عنوان مقدمه حفظ نظم از تعزیرات بازدارنده مناسبی بهره بگیرد. این مسأله را به موارد دیگری که در شرع حق، جنبه شخصی دارد نیز می‌توان تسری داد و هرگاه مشکل جنبه عمومی پیدا کند از تعزیرات استفاده نمود، البته تشخیص موضوع بر عهده خود حاکم شرع است و گاه احتیاج به نظر خواهی از اهل خبره در اینگونه موضوعات دارد.
 اگر شخصی به خیال این که طرف مهاجم است، به سوی او تیراندازی کند و او را بکشد، آیا قصاص دارد؟, اگر قاتل به گمان این که طرف مهاجم است تیراندازی کرده است قصاص ندارد ولی باید دیهبدهد.
 اگر کسی انگشت یا دست کسی را عمدا قطع کند و مصدوم بلافاصله خود را به مراکز درمانی رسانده و عضو قطع شده را پیوند زده و خوب شود، آیا مصدوم حق قصاص جانی را دارد یا خیر؟, حق قصاص دارد ولی دومی نیز حق دارد انگشت خود را پیوند بزند.
 آیا تجهیز شخصی که محکوم به قصاص نفس گردیده، قبل از قصاص لازم است یا تغسیل و تکفین بعد از قصاص نیز بلامانع است؟, لازم است قبلا باشد.
 آیا مسلمان در مقابل ولد الزنا (مسلمان) قصاص می‌شود؟, قصاص می‌شود.
 آیا قصاص حقی انحلالی و مرکب است یا غیر انحلالی و بسیط؟, اولیای دم باید متفقا اقدام به قصاص کنند یا کسی را وکیل بر این امر نمایند. اگر یکی از آنها بدون اجازه دیگران قصاص کند کار حرامی کرده و باید حصه دیگران را بپردازد.
 بر فرض این که قصاص حقی انحلالی باشد، اگر اولیای دم همگی عاقل و بالغ باشند و بعضی خواهان قصاص و بعضی خواهان دیه و بعضی خواهان عفو باشند، حکم مسأله چگونه است؟, اگر بعضی خواهان دیه باشند، بقیه حق قصاص دارند به شرط این که سهم دیه بقیه را بپردازند و اگر بعضی عفو کنند بقیه حق قصاص دارند ولی سهم دیه را باید به شخص جانی و ورثه او بپردازند.
 بر فرض انحلالی بودن قصاص، اگر اولیای دم بعضی بالغ و عاقل و بعضی صغیر و مجنون باشند، در صورت مطالبه قصاص یا عفو و با توجه به حالت صغر و جنون بعضی از اولیایدم که حق قصاص یا عفو را ندارند مسأله چگونه قابل حل است؟, اگر کبیرها بخواهند قصاص کنند باید سهم صغیرها را به ولی یا قیم آنها بدهند.
 در صورتی که اولیای دم همگی صغیر و مجنون باشند، آیا ولی یا قیمبه ولایت از ناحیه آنها حق مطالبه قصاص یا عفو را دارد؟, قصاص یا عفو مشکل است، مگر جایی که برای مصلحت صغار ضرورت قطعی داشته باشد.
 اگر بعضی از اولیای دم، صغیر و بعضی کبیر باشند و ولی صغیر قصاص را غبطه صغیر تشخیص دهد، آیا می‌تواند بدون پرداخت دیه صغیر قصاص نماید؟, از جواب بالا معلوم شد.
 بر فرض این که ولی صغیر حق قصاص نداشته باشد و تا بلوغ صغیر هم فاصله زیادی باقی مانده باشد، آیا قاتل را می‌شود زندانی کرد تا صغیر بالغ شود و خود تصمیم بگیرد و آیا اصلا فاصله زمانی تا سن بلوغ صغیر برای مطالبه قصاص مدخلیت دارد؟, اگر فاصله زیاد باشد باید جانی را با اخذ وثیقه کافی آزاد کرد.
 چنانچه کسی محکوم به قصاص شود و به عنوان قصاص نفس حلق آویز شود و پزشک متخصص گواهی نماید که فوت کرده است ولی در سردخانه به هوش بیاید و زنده شود: الف) آیا حکم قصاص به قوت خود باقی است یا ساقط است؟ ب) در صورت باقی بودن قصاص به قوت خود، آیا دیه حلق آویزی اول به جانی تعلق می‌گیرد؟ ج) مسئول پرداخت دیه کیست؟ د) مهلت پرداخت دیه چه مدت است؟, الف) حکم قصاص به قوت خود باقی است و ارباب دم می‌توانند آن را مطالبه کنند. ب وج) هرگاه جراحت یا نقص عضوی یا ضایعه دیگری بر او وارد شده، احتیاط واجب آن است که دیه آن را از بیت المال بپردازند. البته این در صورتی است که حکم توسط قاضی و مأموران او اجرا شده باشدو در اجرای حکم عمدا کوتاهی نشده باشد. د) مانند سایر دیات است.
 زوج و یا زوجه‌ای به قتل رسیده و غیر از یکدیگر وارث دیگری ندارند، بفرمایید که: الف) آیا ایشان اولیای دم یکدیگرند؟ ب) آیا حق دریافت دیه را از قاتل دارند؟ ج) آیا رضایت آنان در مورد قتل یکدیگر مانع از قصاص قاتل خواهد شد؟, زوج و زوجه حق قصاص نسبت به قاتل یکدیگر را ندارند، ولی سهم آنها در دیه محفوظ است.
 اگر وارث حین الفوت زوج یا زوجه مقتولی، خود آنها به اضافه چند فرزند، مادر یا پدر (والدین) باشند، آیا در این صورت هرکدام از زوجین جزء اولیای دم محسوب می‌شوند و نیز اگر جزء اولیای دم یکدیگر محسوب نمی‌شوند، رضایت آنها هم وجوبی دارد یا خیر؟, زوجین از اولیای دم نیستند ولی سهم آنها از دیه محفوظ است.
 شخصی بر اثر اصابت دو گلوله کلاشینکف کشته شده است، مظنونین به قتل چهار نفرند که در دست سه نفر آنها که در حال حاضر متواری می‌باشند اسلحه کلاش بوده و در دست نفر چهارم که دستگیر شده، اسلحه برنو بوده است. با این وصف، آیا اولیای دم می‌توانند تقاضای قصاص نفر چهارم را بنمایند و بطور کلی قضیه تابع چه حکمی است؟, تا استناد قتل طبق موازین شرعیه به او ثابت نشود حق قصاص ندارند.
 آیابرای قصاص قاتل نیاز به اذن ولی امر یا نماینده او می‌باشد؟ در صورتی که این اذن داده نشود تکلیف قاتل چیست، آیا باید تا زمان اذن و لو دهها سال طول بکشد در حبس بماند و یا این که فورا آزاد می‌شود، در صورت دوم چه تأمینی باید اخذ شود؟, اذن ولی امر لازم نیست، حکم قاضی کافی است و اگر دسترسی به قاضی نباشد عدول المومنین می‌توانند به جای حاکم شرع اذن بدهند و اگر حاکم شرع اذن داد اما اولیای دم راضی نشدند، با او اتمام حجت می‌شود که یا قصاص کند و یا در صورت رضایت قاتل، دیه بگیرد و اگر به هیچ کدام راضی نشدند، قاتل را می‌توان با اخذ وثیقه کافی آزاد کرد تا تکلیف روشن شود.
 شخصی در حال نزاع به دیگری جراحتی وارد نموده که نوعا کشنده نیست و در صورت مراجعه به پزشک و مداوا، زخم بهبود می‌یابد (مثلا یک بند انگشت او را قطع نموده) اما شخص مجروح عمدا به پزشک مراجعه نمی‌کند و به مداوا نمی‌پردازد (یا به علت فقر و نداشتن هزینۀ درمان یا به علت بی مبالاتی و سهل انگاری یا بر اثر لجاجت و غیره) در نتیجه موضع جراحت دچار عفونت و سرایت به نقاط دیگر بدن شده و در نهایت منجر به مرگ شخص می‌گردد. در فرض مسأله آیا ضارب مرتکب قتل عمد گردیده و باید قصاص شود یا این که چون قصد نتیجه قتل را نداشته، شبه عمد است یا اساسا قتل منتسب به او نبوده و تنها باید نسبت به جراحت، محکوم به قصاصیا دیه شود؟, در فرض مسأله ضارب بیش از قصاص عضو در صورت عمد و دیه عضو در صورت غیر عمد ضامن نیست.
 در صورتی که قاتل ادعا کند که جهل به حکم دارد و نمی‌دانسته مجازات قتل عمد قصاص است و این ادعا از نظر دادگاه مقرون به واقع باشد و احتمال صدق آن وجود داشته باشد، آیا تأثیری در اعمال قصاص دارد؟, جهل به حکم قصاص هیچ تأثیری در اعمال قصاص ندارد.
 آیا قاتل مقتول بلاوارث (قتل عمد) اعدام می‌شود؟, ولی دم در این صورت امام و حاکم شرع است.
 هرگاه یک نفر نفت یا ماده محترقه دیگری روی متاع شخصی بریزد و شخص دیگری به آن کبریت بزند و آن مال تلف شود، ولی هرکدام مدعی است که دیگری کبریت زده، تکلیف چیست؟, در صورتی که معلوم شود یکی از آن دو نفر این کار را انجام داده‌اند و دلیلی بر اثبات مقصر واقعی نباشد، ضمان در میان آنها تقسیم می‌شود.
 در منطقه جنگی، سرباز راننده‌ای به همراه مافوقش نفربری را در آب عمیق شستشو می‌داده‌اند، موتور به علتی خاموش شده و نفربر زیر آب می‌رود و تعدادی سرباز که روی آن بوده‌اند خود را در آب پرتاب می‌کنند ولی دو نفر آنها غرق می‌شوند. راننده تأکید دارد که مافوق من دستور داده و شخص مافوق منکر است. حال با توجه به این که غرق شوندگان ملزم به سوار شدن نبوده‌اند و قبل از زیر آب رفتن خود را در آب انداخته‌اند، آیا راننده ضامن است؟, چنانچه نفربر را برای شستشو می‌برده وهمه می‌دانسته‌اند و بعضی به میل خود سوار آن شده‌اند یا باقی مانده‌اند، راننده ضامن نیست و همچنین اگر ماندن آنها روی نفربر موجب نجات آنها می‌شده و آنها عجله کرده‌اند و خود را به آب پرتاب کرده‌اند، باز راننده ضامن نیست. ادعای راننده مبنی بر این که مافوق دستور داده، در حالی که طرف منکر باشد هیچ فایده‌ای ندارد حتی اگر منکر همنباشد باز مسئولیت او را از بین نمی‌برد.
 شخصی مدتی مرغ و گوسفند را با کارد استیل ذبح کرده و فروخته است، آیا نسبت آن مقدار پول که در قبال این نوع مرغ و گوسفند گرفته ضامن است؟ در صورت ضامن بودن برای بری ء الذمه شدن چه باید بکند؟, ذبح با کارد استیل و فلزهای برنده دیگر اشکالی ندارد.
 اگر بر اثر جاری شدن آب از ناودان شخصی، همسایه‌اش متضرر شود، آیا خسارت بر عهده صاحب ناودان است؟ در صورتی که کارشناسی برای تشخیص مسأله بیاورند، خرج او بر عهده کیست؟, اگر دو طرف پیشنهاد کارشناس کرده‌اند خرج کارشناسی بر عهده هر دو می‌باشد و نسبت به خسارت، اگر خانه صاحب ناودان قبلا ساخته شده و مطابق عرف و عادت بوده، خسارتی بر عهده او نیست.
 اگر انسان به مال شخصی عمدا یا سهوا در غیاب وی آسیبی برساند و مطمئن باشد که اگر آن شخص را از موضوع مطلع سازد ناراحت نمی‌شود و راضی می‌گردد، حکم چیست؟, اگر اطمینان به رضایت او دارد لازم نیست به او خبر دهد ولی ذمه او (بنابر احتیاط) بدون اسقاط صاحب مال بری ء نمی‌شود.
 آیا شکستهشدن ظروف مسجد بطور ناگهانی مثلا در حال پذیرایی عزاداران در ایام محرم موجب ضمان می‌گردد؟, هرکس بشکند ضامن است مگر ضایعاتی که اجتناب ناپذیر است.
 طبق مقرراتی در قانون راهنمایی و رانندگی اگر شخصی محل حادثه را ترک کند مقصر شناخته می‌شود. آیا از نظر شرع مقدس اسلام کسی که از خسارت خود صرف نظر نماید و محل حادثه را ترک کند شرعا ملزم به پرداخت خسارت به دیگری است؟, اگر واقعا مقصر نبوده، عند الله مسئول نیست ولی قانون در ظاهر او را مسئول می‌شمارد و خسارت از او می‌گیرد و بعید نیست عمل به این قانون برای کارشناس و قاضی که علم به حقیقت حال ندارند مشروع باشد.
 صندوق قرض الحسنه‌ای قبل از شروع به کار، طی قراردادی مسئولیت سرپرستی و نظارت بر کارگاه را به عهده یکی از معماران گذاشته است. بعلاوه همزمان با شروع عملیات ساختمانی صندوق قرض الحسنه، مسئولیت جوشکاری ساختمان را طی قرارداد دیگری به عهده یکی از جوشکاران گذاشته است. شخص دیگری نیز مسئولیت استخدام کارگر و تهیه مصالح ساختمانی را عهده دار گردیده، که این شخص کودک هشت ساله‌ای را به عنوان کارگر استخدام می‌نماید و در حین جوشکاری درب گاو صندوق به روی این کودک افتاده و متأسفانه این کودک به قطع کامل نخاع دچار می‌گردد، با توجه به مراتب بالا چه کسی ضامن دیه این کودک می‌باشد؟, اگر استخدام به اذن ولی و مطابق مصلحت و توان کودک بوده و کوتاهی در حفظ کودک نشده و حادثه اتفاقی بوده، هیچ کس ضامن نیست و در صورتی که بدون اجازه ولی بودهیا در حفظ او کوتاهی شده است، استخدام کننده ضامن دیه است.
 شخصی زراعت می‌کند و مرغان خانگی قریه، تخم زراعت او را می‌چینند و با پایشان آن زراعت را خراب می‌کنند. اگر صاحب زراعت برای جلوگیری از مرغان، دانه را زهرآلود کرده و بپاشد و مرغان بخورند و بمیرند در حالی که صاحب مرغان را از سم پاشی نیز خبر کرده است آیا ضمان مرغهایی که بر اثر این کار صاحب زراعت تلف می‌شوند به عهده صاحب زراعت است؟, اگر راهی برای جلوگیری جز این راه نباشد و به صاحبان مرغ اعلان کند مانعی ندارد و ضامن نیست.
 در بعضی جاها مرسوم است که گوسفندان روستا را هر خانه به نوبت به چراگاه می‌برند و بعضی خانواده‌ها در روز نوبت خود اطفال صغیر را روانه می‌کنند و گرگ بعضی از گوسفندان را می‌خورد، آیا تاوان به چه کسی تعلق می‌گیرد؟, چنانچه قراردادی داشته‌اند یا رسم در محل چنان بوده که به همراه گوسفندان افرادی فرستاده می‌شدند که از عهده جلوگیری از خطر گرگ برآیند، تاوان بر ذمه هر کسی است که خلاف قرارداد یا رسم محل عمل کند.
 اگر کسی چیزی مثلا لباسی را در مغازه‌ای بگذارد و بگوید این لباس در مغازه شما باشد بعدا می‌برم و صاحب مغازه هم قبول کند، آن شخص بعد از مدتی مراجعه می‌کند که مال خود را بردارد، مغازه دار می‌گوید: آن را کس دیگری برده، آیا صاحب مال حق شکایت و مطالبه را دارد؟, هرگاه صاحب مغازه بدون تحقیق کافی لباس را به دیگری داده، ضامن است.
 اگر شخصی، دیگریرا اجیر کند که یک ختم قرآن برای پدر او قرائت نماید و در مقابل اجرتی را دریافت نماید ولی بعد از ختم قرآن از پرداخت اجرت خودداری کند، آیا در مقابل اجرت ضامن است؟, ضامن است.
 در صورتی که نجات غریق که وظیفه امداد دارد از نجات شخص غریق امتناع ورزد و آن شخص غرق شود، آیا مسئولیتی متوجه او خواهد بود؟, اگر نجات غریق مسئولیت مراقبت را پذیرفته و محل، جای خطرناکی است که مردم به اعتماد پذیرش مسئولیت او، وارد استخر یا دریا می‌شوند، اگر کوتاهی کند مسئول است.
 شخصی در اثر سوختگی به بیمارستان منتقل می‌شود و پزشک معالج در انجام معالجه کوتاهی می‌کند و شخص مصدوم فوت می‌نماید، پزشک قانونیاعلام می‌کند: میزان سوختگی به حدی بوده است که در نهایت منجر به فوت می‌شده، اما سهل انگاری پزشک، باعث گردیده که بیمار زودتر فوت کند، آیا در این فرض مسئولیتی متوجه پزشک می‌باشد؟, پزشک گناه کرده و باید تعزیر شود.
 تعمیرکار یا نمایندگی مجاز، بخاری گازی را در منزل شخصی بدون رعایت اصول ایمنی یا با نقص فنی یا بدون دودکش نصب می‌نماید و در نتیجه استفاده از آن، تمام اعضای خانواده در اثر گازگرفتگی فوت می‌نمایند و اولیای دم آنها از مقصر شکایت می‌نمایند. در صورتی که نمایندگی یا تعمیرکار نقص فنی یا عدم رعایت اصول ایمنی را به صاحب خانه اطلاع و تذکر داده یا نداده باشد، مسئولیت متوجه چه کسی است؟ و در هر حال چه نوع قتلی اتفاق افتاده است؟, اگر خبر داده، مسئولیتی ندارد ولی اگر خبر ندادهو مسأله خطرناکی بوده، قتل شبه عمد محسوب می‌شود و باید از مال خود، دیه بدهد.
 سه نفر چوپان به نامهای خسرو، محمد و اسماعیل در بیابان قصد کشیدن آب از چاه برای گوسفندان خود داشته‌اند. خسرو و محمد طی یک قرارداد لفظی، گوسفندان یکدیگر را در نوبت دوماهه می‌چرانیده‌اند، تعدادی گوسفند نیز متعلق به شخصی به نام مسعود در گله آنها نگهداری می‌شده است. روز حادثه، محمد در نوبت خود خطاب به خسرو اظهار می‌دارد: «من دیگر خسته شده‌ام چون این قدر آب از چاه بیرون می‌آورم فکری به حال من بکن». خسرو موتوری را از منزل می‌آورد و با هم آن را به درون چاه می‌فرستند. محمد مقدمات نصب موتور آبکش را در عمق ۱۲ متری چاه فراهم و به داخل چاه می‌رود و آن را روشن می‌نماید و سپس در اثر گاز گرفتگی جان می‌سپارد. خسرو فرزندش اسماعیل را به درون چاه می‌فرستد، در نتیجه او هم فوت می‌نماید، در آخرین مرحله، خود نیز به قصد نجات، به داخل رفته، متوجه گازگرفتگی می‌شود و سپس سریعا بالا می‌آید وتلاش وی جهت نجات آن دو نتیجه‌ای نداشته است. حال نظر به مراتب فوق الاشاره مستدعی است بفرمایید شرع مقدس اسلام چه کسی را مقصر می‌داند و در خصوص امر جزا و وصول و پرداخت دیه، چه کسی مسئولیت کیفری و مدنی دارد؟, در مورد محمد، که خودش اقدام به این کار کرده کسی مسئول خون او نیست و در مورد اسماعیل فرزند خسرو، اگر پدر با علم و آگاهی از خطر او را به درون چاه فرستاده وپسر آگاهی نداشته، پدر مسئول است و در غیر این صورت اگر بچه صغیر نبوده و با آگاهی بر خطر اقدام کرده، پدر مسئولیتی ندارد.
 روزی پدر و مادر و افراد خانواده‌ام به مسافرت رفتند و پسر خاله‌ام را نیز با رضایت پدر و مادرش به همراه خود بردند. در بین راه بر اثر تصادف همه سرنشینان ماشین از جمله پسر خاله‌ام از بین رفتند. مبلغی را که بیمه برای هرکدام از افراد مشخص کرده، پرداخت خواهند کرد، آیا پدر و مادر پسر خاله‌ام می‌توانند دیه از ورثه والدینم درخواست کنند؟, اگر پدر او اجازه داده باشد، مسئولیتی متوجه پدر و مادر شما نیست.
 آیا شرب خمر سبب از بین رفتن عقل و شعور نیز هست، در صورتی که هست اگر شخصی مبادرت به این عمل شنیع کند آیا ضامن اعمال خود می‌باشد؟ و آیا در صورت توبه، خداوند او را خواهد بخشید؟, بدون شک شرب خمر در عقل انسان اثر می‌گذارد و آن را ضعیف می‌کند ولی همیشه منتهی به جنون و دیوانگی نمی‌شود و هرگاه توبه نموده و ترک نماید ان شا الله جبران می‌شود، اما اعمالی که در حال مستی انجام می‌دهد در برابر آن مسئول است.
 در کارخانه سنگ بری تمام وسایل از قبیل دستگاه و سنگ را صاحب کارخانه آماده می‌کند و با کارگر قرارداد می‌بندد که هر متر سنگ را مثلا در مقابل هزار تومان برای وی آماده سازد. اگر زمانی که کارگر مشغول کار می‌شود، دست ویزیر سنگ برود و قطع گردد، آیا دیه دست به صاحب کارخانه تعلق می‌گیرد؟, چنانچهقراردادی با صاحب کارخانه نداشته باشد و او نیز مقصر در تنظیم دستگاه شناخته نشود، دیه‌ای بر او تعلق نمی‌گیرد. در ضمن اگر جبران این خسارت در مواد قانونی استخدام آمده باشد و آنها با توجه به این مواد، کسی را استخدام کرده باشند، آن هم به منزله قرارداد محسوب می‌شود.
 اگر صاحب کار، شخصی را که در کار کندن چاه استاد و به کارش آگاهی کامل دارد و بیش از پنجاه سال دارد، برای کندن چاهی استخدام کند و آن شخص در حین انجام کار برای کندن و رفتن در چاه پایش بلغزد و در چاه سقوط کند و جان خود را از دست بدهد، آیا ورثه متوفی حقی بر مالک محل مزبور دارند؟, در شرایط بالا، مالک محل مسئولیتی ندارد مگر این که آن محل دارای ویژگی‌های خاصی بوده که موجب خطر می‌شده و مالک می‌دانسته و در اعلام آن کوتاهی کرده باشد.
 فردی در مکانیکی مشغول کار است، برابر اظهار نظر پزشکی قانونی وی ناراحتی ریوی داشته و در حال نظافت مکانیکی دچار حساسیت شده و فوت نموده است، آیا صاحب مغازه، با توجه به این که علم به ناراحتی ریوی او نداشته است، ضامن است؟, در فرض مسأله ضامن نیست، مگر در قوانین کار ضمان او پیش بینی شده باشد و او با علم و آگاهی اقدام به استخدام کارگر کرده باشد.
 کارخانه پتروشیمی بر خلاف اصول بهداشتی و امنیتی، ضایعات و سموم خطرناک خود را جهت صرفه جویی در هزینه، در برکه آبی در حوالی کارخانه تخلیه می‌نماید و چند کودک بدون اطلاع در آن آب شنا می‌کنند و دچار مسمومیتشده و پس از مدتی فوت می‌نمایند، آیا مسئولیتی متوجه کارخانه می‌باشد؟ لطفا جواب این سؤال را در دو صورتی که برکه آب در زمین متعلق به کارخانه باشد یا نباشد بیان فرمایید., چنانچه برکه در معرض رفتن بچه‌ها بوده، کسانی که آب را آلوده کرده‌اند، در برابر دیه مسئولند و اگر در معرض نبوده، چیزی بر آنها نیست.
 بنده، خانه‌ای در دست تعمیر داشتم که چندی پیش جهت سرکشی به آنجا رفته بودم، پاکتی به همراه داشتم که محتوی مقدار زیادی پول، ارز و چک بود. در همین اثنا دوستم (که از بستگان نیز می‌باشد) وارد خانه شد. با ورود دوستم به خانه، من که نگران این پاکت بودم و می‌ترسیدم بر اثر اشتغال زیاد به محتوای پاکت آسیبی برسد، آن را به دوستم سپردم البته به دو علت موقع سپردن پاکت به دوستم نگفتم که این پاکت محتوی پول است: اول به خاطر این که پیمانکار و کارگران در محل حضور داشتند، دوم به خاطر این که در آن منطقه معمول است که پول را در پاکت معمولی کاغذی قرار می‌دهند. بنابراین ایشان می‌دانستند که این پاکت محتوی پول است، متأسفانه موقع رفتن از آنجا غافل شدم و یادم رفت که آن پاکت را از او پس بگیرم. بعد از آن که چند دقیقه‌ای گذشت به خاطر آوردم که پاکت را به ایشان سپرده بودم. بعد از مراجعه به ایشان، به من گفتند که آن پاکت را در همان محل جا گذاشته‌ام، فورا به آن محل مراجعه کردم و هر قدر گشتم آن را نیافتم، فهمیدم کهآن را ربوده‌اند، آیا ایشان در این رابطه ضامن هستند؟, اگر می‌دانسته و یا احتمال قوی می‌داده که در آن پاکت پول وجود دارد و در عین حال کوتاهی کرده ضامن است و اگر طرفین در این مسأله اختلاف دارند، باید به حاکم شرع مراجعه کنند.
 حدود چهار سال قبل فرزند حقیر، به نام مهدی (که در آن زمان سه ساله بود) در یک مجلس مهمانی با مادرش دعوت داشته‌اند که در آن مجلس در موقع صرف میوه، مهدی- طبق گفته مادرش و دیگران- چاقویی را پرتاب می‌کند کهبه صورت پسر بچه سه ساله دیگری که مشغول بازی بودند خورده و یک چشم آن پسر بچه نابینا می‌شود. به عرض مبارک می‌رساند که بزرگترها هیچ گونه مداخله‌ای نداشته و بچه‌ها با یکدیگر مشغول بازی بودند و از طرفی بچه مضروب فرزند خواهرم می‌باشد. خواهرم پس از گذشت سه سال از آن حادثه، دادخواهی نموده است و از نظر وضع مالی جز یک مشت بدهی چیز دیگری ندارم، با توجه به وضع مالی من دیه بر عهده چه کسی است؟, دیه باید پرداخت شود ولی بر عهده شما نیست، بلکه بر عهده مردان خویشاوند از طرف پدر است که در میان آنها تقسیم کرده و هرکدام سهمی از آن را به مقدار توانایی بپردازند.
 در حادثه تصادفی در یک شب بین پیکان سواری و موتورسیکلت، راکب موتورسیکلت فوت می‌نماید. کارشناس هر دو را به میزان پنجاه در صد مقصر می‌داند، زیرا راننده موتور، چراغ نداشته و با بی احتیاطی و عدم رعایت قوانین، رانندگی می‌کرده و راننده پیکان نیز به علت عدمتوجه به جلو و سرعت زیاد مقصر بوده است، در فرض مسأله حکم آن چگونه است؟ در همین فرض اگر تقصیر یکی از دو نفر بیشتر باشد ولی نتوان علت و سبب اصلی تصادف را بطور تمام و کامل به یکی از آنها منتسب دانست، زیرا قسمتی از علت تصادف به طرف مقابل منتسب است حکم مسأله چگونه است؟, اگر هر دو مشترکا سبب وقوع قتل شده‌اند، دیه تقسیم می‌شود. در فرض دوم احتیاط این است که به نسبت حساب کنند.
 در یک حادثه رانندگی، پیکان سواری با یک کامیون تصادف کرده و در وسط جاده متوقف شده است، بلافاصله یک اتوبوس از پشت سر با پیکان تصادف می‌کند. در حادثه اول، راننده پیکان و در حادثه دوم، راننده اتوبوس مقصر شناخته شده‌اند، در هر حال تمام سرنشینان پیکان فوت می‌نمایند و به درستی معلوم نیستعلت فوت، تصادف اول بوده است یا دوم، حکم قضیه چگونه است؟, دیه سرنشینان پیکان باید در میان راننده اتوبوس و راننده پیکان تقسیم شود یعنی پنجاه درصد آن از اموال باقیمانده از راننده پیکان برداشته شود و پنجاه درصد آن را راننده اتوبوس می‌پردازد.
 دو نفر متعمدا به قصد قتل به سوی شخص ثالثی تیراندازی می‌کنند و یکی از تیرها اصابت می‌کند و آن شخص به قتل می‌رسد ولی معلوم نیست گلوله از تفنگ کدام یک شلیک شده، بنابراین علم اجمالی است بر این که یکی از این دو نفر قاتل است. از هر دو که نمی‌شود قصاص کرد و قرعه هم جاری نیست، زیرا اینجا جای قاعده درء است و موضوعقرعه امر مشکل است (همان طوری که در امور مالی هم جاری نیست) زیرا اینجا قاعده عدل و انصاف حاکم است. حکم شرعی را بیان فرمایید؟, در اینجا دیه باید بالمناصفه تقسیم شود.
 شخصی دارای ناراحتی قلبی بوده است، دوستش به قصد شوخی از طریق تلفن خبر دروغین مرگ فرزندش را به او می‌دهد او هم سکته قلبی کرده و می‌میرد، حکم مسأله چیست؟, اگر یقین داشته باشد که بر اثر خبر دادن او سکته کرده، باید دیه او را بپردازد و اگر می‌دانسته که طرف بیماری قلبی دارد و چنین خبری برای بیماری قلبی غالبا کشنده است، بعید نیست حکم قصاص درباره او جاری شود.
 هرگاه اتوبوسی با یک پیکان بار تصادف کند و راننده پیکان بار و شخص کنار دست او کشته شوند و پلیس راننده پیکان بار را مقصر بداند، تکلیف چیست؟, اگر راننده پیکان بار بطوری مقصر بوده که تلف شدنش مستند به خود او باشد، خون او هدر است و باید دیه شخص دیگری را که با او کشته شده از مالاو بدهند و اگر تخلف از امور رانندگی تا آن حد نبوده که قتل مستند به خودش باشد بلکه مستند به هر دو بوده، نصف دیه هر دو بر عهده راننده اتوبوس و نصف دیه مقتول دوم بر مال راننده پیکان بار است. در این گونه موارد قول اهل اطلاع در صورتی که موثق باشند حجت است.
 هرگاه قتل غیر عمدی اتفاق بیفتد، دیه چگونه بایستی پرداخت شود؟ و قتل عمد اگر در ماه محرم اتفاق بیفتد و ولی مقتول رضایت بدهد که قصاص انجام نگیردو به جایش دیه بدهند، چگونه بایستی باشد؟, در قتل غیر عمد باید مقدار یک سوم دیه در ماههای حرام بر آن افزوده شود ولی در قتل عمد ملاک چیزی است که طرفین بر آن توافق کنند.
 اگر کسی بر اثر سانحه تصادف از بین برود و طرف دیگر جان سالم در ببرد، در صورتی که طرفی که جان سالم به در برده مقصر باشد، حکم آن چیست؟, اگر مقصر است باید دیه بپردازد.
 شخصی که محکوم به قصاص نفس گردیده ولی باید تفاضل دیه را اخذ نموده و سپس قصاص شود، آیا انتخاب نوع دیه در اختیار اوست یا کسی که موظف به پرداخت دیه است؟, در اختیار دهنده است.
 دیه کلیه چیست؟, در مورد دو کلیه حکم دیه کامل جاری می‌شود چون موجب هلاکت می‌شود و در مورد یک کلیه نیز احتیاط واجب آن است که نصف دیه را بپردازد.
 شخصی در اثر انفجار مواد منفجره در کارخانه ریخته‌گری (که صاحب کار بدون مجوز قانونی مصرف می‌کرده) انگشتش قطع شده است، آیا دیه آن برصاحب کار است؟ و اگر هست چه مقدار از نقدین می‌باشد؟, هرگاه شخص مزبور با آگاهی از این امر خودش با مواد منفجره کار کرده و انگشتانش قطع شده است، کسی ضامن نیست.
 چنانچه جنایتی بر شخصی وارد شود و علاوه بر جراحات وارده و شکستگی استخوان، در همان عضو درصدی هم نقص عضو ایجاد گردد- البته این نقص عضو مربوط به شکستگی استخوان و … می‌تواند باشد- آیا در اینگونه مسائل فقط دیه جراحات وارده و شکستگی استخوانرا باید گرفت یا برای آن نقص عضو هم باید دیه دیگری در نظر گرفت؟, در هر حال یک دیه گرفته می‌شود و آن، دیه شکستگی استخوان و جراحت است ولی میان دیه کسر عضو توأم با نقص عضو و دیه کسر بدون نقص تفاوت است.
 شخصی را بر روی زمین کشیده‌اند که در اثر این کار و سرمازدگی در کف پا و انگشتان پا و دست و پشت دست تاول ایجاد شده است، دیه‌اش چگونه تعیین می‌گردد؟, دیه به نسبت تأثیر این امور، تعلق می‌گیرد.
 فردی در اثر جنایت شخص دیگری حدود یک سال قادر به ضبط مدفوع خود نبوده ولی بعدا در اثر عمل جراحی قادر به ضبط مدفوع شده است، ولی ده در صد نقص عضو باقی است یعنی ده درصد قادر به ضبط مدفوع خود نیست و دادگاه هم در زمان بهبودی می‌خواهد حکم صادر کند، آیا مصدوم، حق دیه کامل دارد یا حق ده درصد از دیه کامل؟, در اینجا دیه کامل است.
 در اثر تصادف یا نزاع، ضربه‌ای به کلیه‌های شخصی وارد و کلیه‌ها از بین رفته است، یا این که در اثر ضربه، علی الدوام باید تحت معالجه و مراقبتپزشک باشد، یا یکی از کلیه‌ها یا طحال و یا مثانه همان گونه شده است، تکلیف قاضی در این موارد برای صدور حکم چیست؟ مشروحا جواب مرقوم فرمایید. در ضمن هزینه معالجه به عهده ضارب است یا مضروب؟ و در صورتی که به عهده مضروب باشد ممکن است دیه کفایت معالجه را نکند، جریان را چگونه باید اصلاح نمود؟, باید کارشناسان نظر دهندکه این آسیب دیدگی عضو داخلی چند درصد کل بدن است (همان طور که در مجروحین جنگی محاسبه می‌کنند) و سپس به همان نسبت از دیه کامله محاسبه کنند و اگر هزینه درمان بیشتر شود، احتیاط واجب این است که باقیمانده هزینه درمان را بدهند.
 شخصی با ریختن بنزین بر یک نفر و شعله ور کردن آن، وی را سوزانیده و به قسمتهایی از بدن وی صدماتی وارد نموده است، به نحوی که پوست آن قسمت از بدن از بین رفته، ولی به هر حال صدمات سوختگی ترمیم پیدا کرده است، مستدعی است مرقوم فرمایید: الف) جنایت مزبور دیه دارد یا ارش؟ ب) بر فرض داشتن دیه چه مقدار تعیین می‌گردد؟ ج) بر فرض داشتن دیه (یا ارش) هزینه درمان و عملیات جراحی برای رفع نقص وارده و بهبودی صدمات وارده به عهده چه کسی می‌باشد؟, دیه‌ای ندارد بلکه ارش دارد و احتیاط واجب آن است که هزینه درمان زاید بر ارش را نیز شخص جانی بپردازد.
 در یک نزاع، دو نفر فردی را مورد حمله خود قرار داده و ضرباتی به وسیله بیل و چهار شاخ آهنی (شانه دندانه دار) به سر و صورت او وارد می‌سازند که به نظر پزشک قانونی ضربه‌های وارده بر سر، باعث ضربه مغزی شده و ضربه وارده به صورت، فقط سوراخ شدن گوشت صورت را در دو مورد باعث گردیده است و شخصمضروب بعد از چند ساعتی فوت می‌کند. پزشک قانونی ضربه مغزی را علت مرگ اعلام نموده است. اولیای دم نیز به دلیل حضور در صحنه نزاع، دو نفر ضارب فوق الذکر را قاتل معرفی کرده‌اند و قاضیشرع هم با اجرای قسامه نظر اولیای دم را تأیید کرده است. در این مرحله شخص سومی ابراز می‌دارد که ضربه وارده بر صورت توسط او بوده است. اکنون بر فرض صادق بودن شخص سوم در ادعایش سؤال این است که آیا شخص سوم از نظر شرع مقدس اسلام به عنوان شریک در قتل به حساب می‌آید و یا این که باید دیه پرداخت کند و در صورت دوم مقدار دیه (دو سوراخ عمیق در گوشت صورت با چهار شاخ) چه میزانی است؟, در فرض مسأله که ضربه صورت سبب قتل نبوده باید جانی دیه بپردازد و دیه آن اگر به استخوان نرسیده، برای هر زخمی سه شتر است. 
 دیه شکستگی استخوان در صورت معیوب بودن یک پنجم دیه همین عضو می‌باشد و از طرفی دیه شکستگی بعضی از اعضا مانند دیه شکستگی بینی را بالخصوص قید نموده‌اند، آیا در این مورد، دیه مذکور با قاعده کلیه تطبیق و محسوب می‌شود و یا دیه قید شده در مورد همین عضو ملاک عمل می‌باشد؟, قاعده مزبور همه جا را شامل نمی‌شود، زیرا در بعضی از موارد خلاف آن منصوص یا اجماعی است، بنابراین در موارد نص و اجماع باید به همان حکم مورد خاص عمل کرد.
 دیه طحال را توضیح دهید؟, هرگاه از بیرون جراحتی بر طحال وارد گردد، دیه جائفه دارد (و آن ثلث دیه کامله است) و اگر جراحتی در ظاهر وجود نداشته باشد و تنها از طریق ضربه یا مانند آن نقصی بر طحال وارد شود، باید کارشناسان مقدار نقص عضو را تعیین کرده و با مجموع دیه کامله انسانبسنجند و دیه را حساب کنند.
 تیری به پهلوی راست کسی اصابت نموده و با فاصله حدود ۲۰سانتیمتر از همان جا خارج شده است، به عبارت دیگر به مقدار کمی زیر پوست واقع شده و با فاصله کوتاهی خارج شده ولی به درون بدن وارد نشده است، پزشک قانونی اعلام نموده تیر مذکور هیچ آسیب داخلی به احشا و امعا وارد نکرده است، آیا این جرح، مصداق جائفه‌ای است که یک سوم دیه کامل، دیه آن است یا مصداق جائفه‌ای که دو سوم دیه کامل است یا هیچ کدام و باید ارش معین گردد؟, این جراحت ظاهرا مصداق نافذه است که دیه آن در روایات معتبره صد دینار تعیین شده است.
 اگر در اثر ضرب و جرح مثلا یک موضع از استخوان پای راست مضروب شکسته شود، دیه آن نسبت به کل یک پا چقدر است؟ اگر با همان یک ضربه چهار جای پا شکسته شود، دیه آن چه مقدار است؟ حال اگر بر اثر ضربه‌های متعدد چهار جای پا شکسته، در صد دیه از چه قرار است؟, دیه شکستگی استخوان پا یک دهم دیه کامل انسان است (یک پنجم دیه یک پا) این در صورتی است که به حال اول برنگردد ولی اگر به حال اول برگردد چهار پنجم این مقدار خواهد بود و اگر بیش از یک جا بشکند دیه آن همین مقدار برای هرکدام است- خواه در یک ضربه شکستگیهای متعدد وارد شود یا در ضربات متعدد.
 دیه شکستگی متعدد و جدا از هم در یک عضو چه مقدار است؟ مثلا شخصی از چند ناحیهیک پایش شکستگی دارد مانند شکستگی استخوان لگن در طرف پای چپ و شکستگی دیگر در کاسه استخوان لگن و استخوان نازک نی چپ و استخوان کشکک زانوی چپ و شکستگی استخوان عانه در طرف چپ، که جدا از هم محسوب و جمعا ۵ عدد می‌باشد. آیا در فرض مذکور و امثال آن در سایر اعضای بدن بر هر شکستگی دیه جداگانه تعلق خواهد گرفت یا برای همه، دیه یک شکستگی استخوان تعلق می‌گیرد؟, هر یک از شکستگیها دیه مستقلی دارد.
 آیا جرح بر گردن دیه دارد یا ارش و آیا شکستگی استخوان با قسامه ثابت می‌شود؟, در بعضی از موارد دیه دارد و در بعضی موارد ارش و شکستگی استخوان با قسامه ثابت می‌شود.
 اگر بر اثر خراشاندن یک موضع از صورت فردی، یک شتر دیه تعلق بگیرد حال اگر با همان حمله چند جای صورت به همان نحو خراشیده شود، آیا در پرداخت دیه فرقی هست یا خیر؟ حال اگر این چند موضع بر اثر تکرار، خراشیده شوند چطور؟, هر خراش یک دیه دارد، خواه همه آنها در یک حمله باشد یا در حملات متعدد.
 چنانچه جانی یک ضربه به چشم مجنی علیه بزند و این یک ضربه باعث جراحت از نوع دامیه یا غیره و سیاه شدگی توأما گردد، آیا دیه متعلق به این دو اثر دو نوع است یا دیه فقط به جراحت دامیه تعلق می‌گیرد؟, باید دیه هر دو را بپردازد.
 در یک نزاع بر اثر ضربه عمدی ضارب، مجنی علیه دچار شکستگی جمجمه و خونریزی مغزی شده که پس از انتقالبه بیمارستان تحت عمل جراحی قرار گرفته و پس از حدود دو هفته دچار خونریزی دستگاه گوارش می‌گردد که مجددا تحت عمل جراحی (زخم خونریزی دهنده اثنا عشر) قرار می‌گیرد و بعد از عمل علی رغم عدم اجازه پزشک معالج، بیمار با رضایت همراهان مرخص و به بیمارستان دیگری منتقل می‌شود و پس از دو روز در بیمارستان اخیر فوت می‌نماید. کمیسیون پزشکی علت تامه مرگ را عفونت منتشر شده خون ناشی از آبسه چرکی در فضای شکم تعیین نموده و اضافه نموده است در پیدایش عارضه یادشده عوامل مختلفی از جمله: الف) ضربه وارده به ناحیه جمجمه که سبب خونریزی گردیده، هفتاد درصد ب) زمینه قبلی موجود در بیمار، پانزده درصد ج) انتقال بی مورد و مکرر بیمار از بیمارستان، پانزده درصد دخالت داشته است، نظر مبارک را در مورد عمل جانی در خصوص عمدی یا غیر عمدی بودن قتل یا پرداخت دیه نفس یا عضو بیان فرمایید؟, اگر نظریۀ کارشناسان مورد اطمینان چنین باشد که اگر این شخص را جا به جا نمی‌کردند نمی‌مرد بلکه نجات می‌یافت، کسی که ضربۀ مغزی وارد کرده تنها دیۀ شکستگی جمجمه را باید بدهد و دیۀ قتل خطا به عهدۀ کسانی است که جا به جا کرده‌اند و اگر هر دو کار مؤثر در مرگ او بوده، هر کدام باید سهمی از دیۀ یک انسان را به نسبت مذکور بدهد، مگر این که تفاوت میان آن دو زیاد نباشد که در این صورت می‌توانند مساوی بدهند.
 شخصی در اثر تصادف رانندگی مصدوم و طحالش بدون صدمه ظاهری و پارگی شکم، پاره شدهاست، در نتیجه پس از عمل جراحی طحال وی را در آورده‌اند، آیا جراحت فوق الذکر از مصداق جراحت جائفه می‌باشد تا ثلث دیه به او تعلق بگیرد؟, احتیاط آن است که با هم مصالحه کنند.
 در مورد سؤال قبل با قطع نظر از مصالحه طرفین و عدم امکان مصالحه، پاسخ را مرقوم فرمایید؟, باید از روش حکومت استفاده شود یعنی درصد نقصی که از این جهت حاصل شده با کل دیه بدن بسنجند و به همان نسبت از دیه دریافت کنند، مثلا اگر به اعتقاد اهل خبره این نقص معادل سی درصد است، سی درصد دیه تعلق می‌گیرد و اگر کمتر یا بیشتر است به همان صورت ملاحظه می‌شود.
 اگر پدر یا مادری فرزند خود را برای تربیت یا از روی غضب بزند وجای آن سیاه یا کبود و یا قرمز بشود، آیا دیه دارد؟, دیه دارد.
 شخص راننده‌ای با فرد دیگری تصادف کرده است و لگن خاصره او شکسته و بعد از معالجه، محل شکستگی بهبود یافته ولی منجر به کوتاهی پای چپ به مقدار ۳ سانتی متر شده است و همچنین بر اثر این تصادف کنترل مدفوع نیز از دست رفته است، دیه این عوارض طبق احکام مقدس اسلام چقدر می‌باشد؟, اگر کنترل مدفوع بطور کامل از بین رفته است باید دیه کامل به خاطر آن بپردازد و نسبت به لگن خاصره باید با مراجعه به اهل خبره درصد ناقصی آن مشخص و روشن شود و به همان نسبت از کل دیه بپردازد (و اگر درصدی از آن از بین رفته باید به همان نسبت بپردازد).
 جنینی در شکم مادر به قتل رسیده است اما مؤنث و مذکر بودن آن معلوم نیست، دیه آن چقدر است؟, در صورتی که جنین کامل شده و روح در آن دمیده نشده دیه آن صد دینار است و فرقی میان مؤنث و مذکر نیست و اگر روح در آن دمیده شده باشد در مذکر هزار دینار و در مؤنث پانصد دینار و در مواردی که مشکوک باشد هفت صد و پنجاه دینار است.
 دیه از بین بردن نطفه بسته شده یا سقط جنین چه مقدار است؟, هرگاه تنها نطفه باشد بیست مثقال شرعی طلا (۲۰ دینار) و اگر به صورت خون بسته شده باشد چهل مثقال (۴۰ دینار) و اگر مضغه باشد شصت مثقال (۶۰ دینار) و اگر به صورت استخوان باشد بدون گوشت هشتاد مثقال (۸۰ دینار) و اگر جنین کامل باشد و هنوز روح و حرکت نداشته باشد صد مثقال طلا (۱۰۰ دینار) و اگر روح در آن دمیده شده باشد هزار مثقال (۱۰۰۰ دینار) در مذکر و پانصد مثقال (۵۰۰ دینار) در مؤنث است (منظور از مثقال شرعی هیجده نخود است که سه چهارم مثقال معمولی است).
 اگر زن حامله‌ای برای سقط جنین به طبیب و یا قابله مراجعه کند و او هم، عالما و عامدا اقدام به سقط جنین کند، اگر روح در جنین دمیده شده باشد، آیا باید قصاص شود یا دیه کامله به عهده اوست؟, در قتل عمد جنین دیه است و قصاص نیست حتی جنین کامل، زیرا اول این که عمومات قصاص شامل جنین نمی‌شود. دوم این که در روایاتمتعددی که در باب دیه جنین وارد شده، تعبیراتی وجود دارد که یا صریح در قتل عمد است و یا اعم از قتل عمد و خطا و شبه عمد می‌باشد و در همه آنها تصریح به دیه شده و ثالثا بر فرض که مصداق شبهه شود، حدود و قصاص بالشبهات به خصوص این که فتوای به جواز قصاص در باب جنین از کسی از مشاهیر فقها دیده نشده است جز در موارد نادر.
 لطفا آدرس موارد نادری که فرموده‌اید فتوای بعضی از مشاهیر بر قصاص جنین ذی الروح است را مرقوم فرمایید؟, در شرح لمعه در باب دیه جنین اشاره‌ای به این معنا شده است در کشف اللثام و قواعد الاحکام علامه نیز اشاره، بلکه تصریح به این معنا شده است.
 اگر زن حامله‌ای حمل خویش را سقط کند (مباشرتا یا تسبیبا) آیا باید قصاص شود یا دیه بپردازد؟, قصاص نمی‌شود بلکه فقط دیه دارد.
 ماده ۹۱ قانون تعزیرات که به تأیید فقهای شورای نگهبان رسیده و لازم الاجرا می‌باشد، مقرر می‌دارد «اگر زن حامله برای سقط جنین به طبیب و یا قابله مراجعه کند و طبیب هم عالما و عامدا مباشرت به اسقاط جنین نماید دیه جنین به عهده اوست و اگر روح در جنین دمیده شده باشد باید قصاص شود و اگر اورا به وسایل اسقاط جنین راهنمایی کند به شش ماه تا سه سال حبس محکوم می‌شود» نظر به این که فقهای شیعه در مورد جنین بین حلول روح و غیر آن فرقی قائل نیستند و در هر حال سقط جنین را موجب ثبوت قصاصنمی دانند، آیا ماده قانونی مذکور منطبق با شرع می‌باشد؟ در صورت منفی بودن، تکلیف قاضی در صدور حکم چیست؟, با توجه به روایات متعددی که درباره سقط جنین وارد شده و در این روایات (که بعضی از آنها در مورد عمد می‌باشد) چیزی جز دیه وجود ندارد و با توجه به مدارک دیگری که از کلمات فقها در دست است، قصاص در مورد جنین مطلقا منتفی است و تنها دیه تعلق می‌گیرد و باید فقهای محترم شورای نگهبان را در جریان این مسأله گذاشت تا قانون را اصلاح نمایند.
 چندی قبل خانمی که در ماه هشتم حاملگی بود در اثر تصادف اتومبیل، همراه فرزندی که در رحم داشت فوت می‌کند، از آنجا که جنسیت بچه که در رحم مادر بوده مشخص نیست، دیه آن چگونه محاسبه می‌شود؟, باید دیه دختر و پسر را جمع و تقسیم بر دو کنند.
 زنی از راه نامشروع حامله شده است، سپس آن بچه را کشته است: الف) آیا بچه دیه دارد؟ ب) اگر دارد به چه کسی می‌رسد؟, احتیاط واجب پرداختن دیه به مقدار هشت صد درهم است اگر جنین کامل باشد (البته اگر این بچه بزرگ و بالغ می‌شد و اسلام را می‌پذیرفت دیه کامل داشت) و دیه او فقط به امام می‌رسد، یا مجتهد جامع الشرایط که نایب الامام است و در مصالح مسلمین مصرف می‌کند و اگر این بچه می‌ماند و زن و فرزندانی پیدا می‌کرد دیه او به همسر و فرزندانش می‌رسید.
 آیا تمام موارد ششگانه دیه قتل نفس، اصالت دارد یا بعضی از آنها اصالت دارد؟, ظاهر این است که تمام موارد ششگانه اصالت دارد ولی شکی نیست که در بسیاری از موارد اصل، همان دینار است.
 نظر حضرت عالی را در باب اعیان ششگانه دیات اول این که از جهت رعایت تعادل ارزشی آنها و دوم این که انتخاب احد اعیان با فرض نزول بهای آن به حد ادنی بیان فرمایید، در حال حاضر در دادگاهها معمولا نقره انتخاب می‌شود و بهای یوم الادا به نرخ بازار تعیین و پرداخت می‌گردد که تناسبی با ارزش اعیان دیگر دیه نداشته و سقوط ارزشی آن در آینده نیز محتمل است. آیا به فرض سقوط کامل ارزش هم، انتخاب عین نقره و پرداخت ده هزار درهم نقره صحیح است؟ و سقوط قیمت تا چه پایه‌ای قابل قبول است., الف) احتیاط واجب این است که در حال حاضر که قیمت نقره بسیار سقوط کرده است، نقره را انتخابنکنند و اگر طلا را انتخاب کنند یک هزار مثقال شرعی، مساوی هفتصد و پنجاه مثقال معمولی کافی است و لزومی ندارد طلای عیار ۱۸ حساب کنند بلکه می‌توانند عیارهای پایین‌تر که در عرف بازار وجود دارد حساب نمایند. ب) اگر ارزش نقره کاملا سقوط کند بدون شک در دیه کافی نیست.
 با مراجعه به خبرگان، حتی عتیقه فروشان در خصوص درهم و دینار شرعی و قیمت و ارزش آن نتیجه‌ای حاصل نگردید آیا جایز است هزار دینار و ده هزار درهم را با هزار گوسفند یا دویست گاو و یک صد شتر سنجید و به واحد موجود مثلا گوسفند یا شتر تقویم گردد؟, می‌توان قیمت دویست دست لباس متوسط معمولی را حساب کردزیرا حله به معنای لباس است و یمنی بودن در آن شرط نیست و نیز می‌توان به جای درهم و دینار از گوسفند و گاو و شتر استفاده کرد.
 آیا اخذ دیه تعبدی است یا از مقدار آن می‌توان عدول کرد؟, مستحق دیه می‌تواند از قسمتی یا از تمام حق خود صرف نظر کند، ولی حاکم شرع نمی‌تواند تغییری در آن بدهد، همچنین جانی نیز چنین حقی را ندارد.
 آیا مجنی علیه (کسی که جنایت بر او واقع شده) می‌تواند قبل از مرگ به طور کلی جانی را از دیه عفو نماید؟, جواز عفو بعید نیست ولی احتیاط در مصالحه است.
 آیا جانی غیر از دیه، زیانهایی که در اثر جراحتهای وارده بر مجنی علیه وارد شده است را نیز لازم است به مجنی علیه بپردازد؟ مانند هزینه محاکمه و از کار و کاسبی افتادگی و غیره., جانی زاید بر دیه مقرره را شرعا ضامن نیست ولی اگر هزینه درمان بیش از دیه باشد، احتیاط واجب آن است که تفاوت را بپردازد.
 ماهیت حقوقی دیه چیست؟ آیا دیه به عنوان مجازات یا جبران خسارت وارده بر مجنی علیه تشریع شده است؟ آیا جایی که خسارت وارده بیشتر از مقدار دیه باشد می‌توان از جانی مطالبه کرد؟, دیه جنبه جبران خسارت مادی دارد و اگر در موردی برای جبران خسارت، علاوه بر مبلغ دیه هزینه‌های بیشتری را برای درمان متحمل شود همانگونه که در بالا اشاره شد احتیاط واجب آن است که شخص جانی اضافی را بپردازد (البته حد اقل لازم برای جبران خسارت را می‌پردازد نه بیشتر از آن).
 اگر شخصی که دارای حرفه جوشکاری است، جوشکاری ساختمانی را از اول تا آخر کنترات نماید و با صاحب کار قرارداد ببندد وشخص پیمانکار جهت جوشکاری از برق فشارقوی خیابان که از طرف اداره برق استفاده از آن ممنوع گردیده، استفاده نماید و دچار برق گرفتگی شود و منجر به مرگ جوشکار شود در این صورت آیا صاحب کار مقصر است یا خود جوشکار که در فرض مسأله پیمانکار است؟, در اینجا مقصر جوشکار است.
 چنانچه مرگ مقتول و نبودنش در خانه و جامعه، علاوه بر خانواده، به گروه یا در فرض مثال به یک جامعه لطمه و ثلمه‌ای که هم مادی و هم معنوی باشد وارد آورد، آیا مقدار دیه قبلی که منحصرا جهت جبران خسارت مادی عدم حضور وی در خانواده‌اش بوده را می‌توان افزایش داد؟ زیرا غیر خانواده‌اش گروه و جامعه‌ای نیز از مرگ وی متضرر شده‌اند؟, گرچه افراد با هم متفاوتند ولی شارع مقدس برای همه، دیه یکسان قائل شده است (جز در مواردی مانند زن و مرد و امثال آن) و ممکن است فلسفه آن این باشد که قبول تفاوت با توجه به این که معیار روشنی ندارد، سبب درگیریهای فراوان اجتماعی و کشمکشهای نامحدودی می‌شود و ضرر و زیان آن از منافعش بیشتر خواهد بود.
 در صورت پرداخت دیه از ناحیه جانی، انتخاب نوع دیه به عهده پرداخت کننده است یا گیرنده؟, در مواردی که حکم مبنی بر قصاص است انتخاب نوع دیه مشروط به توافق طرفین است.
 در قتل عمد، اگر پدر رضایت داد و مطالبه دیه کرد و جد مخالفت کند و مطالبه قصاص نماید کدام مقدم است؟, با وجود پدر نوبت به جد نمی‌رسد.
 در مناطق ما رسم است که اهالیهر محله در ایام فراغت و مناسبتهای مختلف به عنوان تفریح و تفنن، اقدام به مسابقه تیراندازی می‌کنند که متأسفانه در جریان یکی از مسابقه‌ها شخصی اسلحه کلاشینکف شخص دیگری را در اختیار پسر بچه نابالغی (۱۲- ۱۳ ساله) قرار داده و با این که اطرافیان تذکر می‌دهند که مواظب اسلحه و پسر بچه باشد می‌گوید کاملا مواظب هستم و مشغول راهنمایی او شده و می‌گوید چنان کن و چنین بگیر، پسر بچه طبق دستور عمل کرده، ولی چون اسلحه روی رگبار بوده از اختیار بچه خارج شده و راهنما را مورد اصابت قرار داده و به قتل می‌رساند، حال: الف) آیا راهنمای مقتول بدون اجازه والدین پسر بچه به هر عنوان، حق داشته اسلحه در اختیار وی قرار دهد؟ ب) آیا مقتول در قتلش معاون یا مباشر می‌باشد یا هر دو محسوب می‌شود و یا هیچ کدام؟ خلاصه، دیه مقتول به عهده چه کسی می‌باشد؟ ج) در صورتی که دیه بر عاقله تعلق گیرد، آیا با وجود پدر شامل باقی نزدیکان نیز می‌شود؟ در ضمن مشخص بفرمایید تقسیم دیه بر عاقله بر چه اساس می‌باشد؟, الف) حق چنین کاری را نداشته است. ب) هرگاه قرار دادن اسلحه در اختیار چنین کودکی عرفا کار خطرناکی محسوب شود، راهنما در برابر آن مسئول است و اگر خودش کشته شده باشد دیه ندارد در غیر این صورت دیه بر عاقله است. ج) احتیاط این است که پدر هم شرکت کند و اما شرکت دیگران قطعی است و طرز تقسیم دیه بین آنها بر حسب توانایی و چگونگی امکانات آنهاست کهخودشان یا در صورت اختلاف به کمک حاکم شرع، دیه را در میان خود سرشکن می‌کنند.
 گرفتن پول خون مقتول چگونه است لطفا توضیح دهید؟, دیه یک حق الهی است و گرفتن آن در مواردی که شرع اجازه داده است مانعی ندارد هر چند عفو کردن در بعضی از موارد بهتر است.
 شخصی تصادف کرده و یک نفر را کشته است، دادگاه حکم کرده که قاتل باید دیه بپردازد ولی قاتل قبل از پرداخت دیه فوت کرده است، آیا بر ورثه واجب است که این دیه را بپردازند؟, دیه مانند سایر دیون است و واجب است که از اصل مال او بپردازند.
 آیا دایره ولایت ولی قهری بر مولی علیه صرفا ناظر بر حقوق مالی است و یا اطلاق دارد. به عبارت دیگر آیا ولی قهری در حق قصاص نفس و عضو از باب ولایت می‌تواند قاتل و جانی را عفو نماید و یا این که لزوما غبطه صغیر در اخذ دیه است و بدون اخذ آن مجاز به عفو نیست، در صورتی که غبطه صغیر و مولی علیه در اخذ دیه نفس و عضو باشد در صورت اخذ آن از جانی آیا او به اعتبار ولایت می‌تواند هر گونه دخل و تصرفی را در سهم مالی مولی علیه و لو به نفع خود بنماید., ولایت ولی صغیر شامل دیه و مانند آن می‌شود، اما نمی‌تواند بر خلاف غبطه صغیر، دیه و مانند آن را ببخشد یا به نفع خود تصرف کند.
 در کشورهای حوزه خلیج فارس، شرکتهایی است که اگر کارگر شاغل در آن شرکتها در هنگام کار در اثر سانحه‌ای مانند سقوط از ساختمان فوت نماید مبلغ سیمیلیون تومان به عنوان دیه به ورثه متوفی پرداخت می‌نماید، این مبلغ چه حکمی دارد؟, هرگاه پرداختن دیه مزبور به صورت شرط استخدام کارگر در آمده باشد، اشکال ندارد، این شرط ممکن است به هنگام قرارداد با کارگر ذکر شدهباشد و یا این که به صورت قانون کلی در عرف کارگری آنجا باشد که جزء شرایط عامه استخدام محسوب گردد.
 آیا دیه مقتول جزء ماترک و دارایی اوست و آیا تقسیم آن بین ورثه همچون قانون ارث است؟, تمام وارثان نسبی و سببی از دیه ارث می‌برند، مگر متقربان به مادر مانند برادر و خواهر مادری.
 اگر کسی زن شخص دیگری را به قتل برساند و این زن جز مرد وارث دیگری نداشته باشد آیا شوهر این زن می‌تواند از قاتل مطالبه خرج و مخارجی را که در رابطه با ازدواج همسرش متوجه او شده بنماید؟ و با توجه به این که دادن غذا و خرج در مراسم عزاداری وجوب شرعی ندارد آیا می‌تواند چنین مخارجی را نیز از قاتل مطالبه بنماید؟, تنها سهم دیه را می‌تواند بگیرد و حق مطالبه نسبت به هزینه‌های فوق را ندارد.
 نظر به این که در سال گذشته در حادثه رانندگی که منجر به فوت شخص مصدوم شد ملزم به پرداخت دیه بر اساس شرایط شرع مقدس شدم و در حال حاضر پس از گذشت بیش از یک سال با گرفتن وام و استفاده از بیمه وسیله نقلیه، تنها حدود نصف دیه را می‌توانم نقدا پرداخت نمایم، آیا می‌توانم مابقی را به صورت اقساط بپردازم؟, شما می‌توانید دیه مزبور را ضمندو سال پرداخت نمایید هر سال نصف آن را، مگر این که با وارثان آن شخص توافق بر مدت بیشتری نمایید.
 اگر در جریان تصادف رانندگی مقتول مقصر شناخته شود آیا باز نسبت به راننده خطاء در قتل محسوب است که دیه مقتول بر عاقله راننده واجب گردد؟, در تصادف رانندگی قتل خطا نیست، اگر راننده مقصر باشد شبه عمد است اگر عابر مقصر باشد مثل این که خود را به زیر ماشین انداخته هیچ دیه‌ای وجود ندارد و اگر قتل مستند به هر دو باشد دیه از راننده به نسبت گرفته می‌شود.
 قتل غیر عمدی واقع شده است و در این مدتی که از قتل گذشته مقدار دیه تغییر کرده است آیا پرداخت کننده دیه ملزم به پرداخت وجه زمان حادثه است یا وجه فعلی؟, ملزم به پرداخت وجه فعلی است مگر این که قبلا توافق و مصالحه‌ای بر مبلغ معینی شده باشد.
 چندین نفر همزمان به شخصی تیراندازی کرده‌اند و آن شخص به وسیله یک یا چند گلوله کشته شده است، اما معلوم نیست تیر کدام یک از تیراندازان به او اصابت نموده، ولی قدر مسلم تیر یکی از این چند نفر بوده است، حکم قضیه چگونه است؟, چنانچه ثابت شود که به واسطه یکی از آنها این شخص کشته شده و راهی برای تعیین قاتل نیست دیه در میان همه آنها تقسیم می‌شود.
 اگر سه نفر شخص واحدی را به قتل برسانند و ولی دم خواهان قصاص هر سه نفر باشد نوع فاضل دیه که باید توسط ولی پرداخت شود را چه کسی تعیینمی کند؟ آیا تعیین در اختیار ولی دم است یا اولیای قاتلانی که قصاص خواهند شد؟, انتخاب با ولی دم است.
 با توجه به این که در شرع و قانون مسئول پرداخت دیه، جانی می‌باشد و انتخاب نوع آن هم در اختیار اوست، چنانچه در موقع انتخاب نوع دیه، جانی اطلاع کافی در مورد قیمت انواع دیه نداشته باشد یا بطور صحیح به وی تفهیم نگردیده باشد و به خاطر عدم اطلاع گاو یا گوسفند را انتخاب کند و بعد از انتخاب وصدور حکم و قبل از اتمام مهلت پرداخت و قبل از شروع به اجرای آن، اظهار نماید من قدرت پرداخت دیه از نوع گوسفند را ندارم ولی از نوع شتر را دارم در فرض مسأله آیا حق تغییر را دارد؟ تغییر نوع دیه با علم و اطلاع چه صورت دارد؟, مانعی ندارد، در هر دو صورت می‌تواند تغییر دهد.
 حکم سپرده‌های بلند مدت بانکها، بدون شرط صاحب پول چیست؟, در صورتی که طبق عقود شرعیه انجام شود و یا این که صاحب پول انتظار و مطالبه‌ای نداشته باشد و بانک از ناحیه خود چیزی بدهد اشکال ندارد و در صورت دوم نشانه‌اش این است که اگر بانک به او چیزی ندهد مطالبه نکند.
 در زمان فعلی- که بحمد الله دوران حاکمیت جمهوری اسلامی می‌باشد و به برکت خون شهدا و فعالیتهای مردم و بینش و رهبری حضرت امام (رحمه الله) طاغوت از بین رفته است، پول گذاشتن در بانکها چه صورت دارد؟ آیا می‌توان سودی که بانکها برای حسابهای پس اندازپرداخت می‌کنند را گرفت؟ و همچنین قرض گرفتن از بانکها و دادن بهره چه صورت دارد؟, سود پس انداز که بانک داوطلبانه می‌دهد مشکلی ندارد مگر آن که به صورت قرارداد درآید و اما سود سپرده‌های ثابت یا وامهایی را که از بانک می‌گیرند، در صورتی که به آیین نامه بانکی در رابطه با عقود شرعیه عمل شود نیز مانعی ندارد و در صورت شک می‌توان حمل بر صحت کرد، ولی اگر یقین داشته باشید که به آیین نامه‌های عقود شرعیه عمل نمی‌کنند جایز نیست.
 بانکها در جمهوری اسلامی تحت عناوین شرعیه مضاربه، مساقات، مزارعه، شرکت، جعاله با مشتریان و بالعکس قرارداد منعقد می‌کنند و هر ماه علی الحساب ۱۴ درصد یا کمتر یا بیشتر سود در اختیار مشتریان قرار داده و در پایانمدت تسویه حساب می‌کنند، نظر به این که مردم عادی و مشتریان، عموما شرایط و قیود مندرج در برگه قرارداد را مطالعه نمی‌کنند و نوعا به امضا کردن اکتفا می‌کنند و بدین وسیله رضایت خود را در پذیرش کلیه شروط و قیود اعلام می‌دارند، آیا صرف امضا کردن یا قبول کلیه شرایط به طور شفاهی با آن که از خصوصیات و عناوین شرعیه آگاهی ندارند، سبب تحقق عقود مذکوره و مشروعیت آنها می‌شود؟ یا لازم به تفهیم و تفهم از طرف بانکها یا متعاقدین می‌باشد؟ و در صورت عدم مشروعیت، آیا راه حل دیگری به نظر مبارک می‌رسد؟, هرگاه وکالت مطلقه به بانکها بدهد که پول او را طبق عقود شرعیه به کار گیرد و سود حاصل را به او بدهد اشکال ندارد و آگاهی به جزئیات بعد ازوکالت مطلقه لازم نیست.
 از آن جایی که بانکهای ایران گاهی توان پرداخت به موقع مطالبات خارجی را ندارند راه چاره‌های مختلفی پیش گرفته‌اند از جمله: یکی از بانکها با بعضی از بانکهای خارجی قراردادی منعقد نموده که طبق آن، بانک خارجی از طرف بانک ایرانی پول معامله را در آن کشور سر موعد به فروشنده پرداخت می‌نماید و یک سال بعد پول خود را به اضافه ۹ درصد از بانک ایرانی و ۶ درصد از فروشنده، به عنوان نرخ بیمه برای پرداخت سر موعد دریافت می‌دارد. توضیح این که پس از حمل جنس از فروشنده که حدودا سه ماه بعد از قرارداد از طریق بانک خارجی و ایرانی می‌باشد، بانک خارجی پول فروشنده را تحویل می‌دهد ولی پول پرداختی را یک سال بعد، از بانک ایرانی با ۹ درصد بهره تحویل می‌گیرد، بنابراین روش کار، بانک ایرانی در روز عقد قرارداد معامله توسط خریدار ۱۰۰ درصد مبلغ معامله را به اضافه ۹ درصد بهره‌ای که بانک خارجی توافق نموده، از خریدار دریافت می‌دارد فروشنده نیز که دریافت به موقع پولش را حق طبیعی خود می‌داند ۶ درصد کارمزدی را که به بانک خارجی، تحت عنوان نرخ بیمه برای پرداخت به موقعمی پردازد عملا به قیمت جنس افزوده و از مصرف کننده دریافت می‌کند. با توجه به این که فروشنده چیز اضافه‌ای از خریدار دریافت نمی‌دارد، آیا شکل معامله فوق برای خریدار صحیح است؟, در صورتی که شما از ماهیت این کار باخبر باشید و رضایت بدهید، برای شما اشکالی ندارد، به این معنا که شما پول خود را به بانک، وام بدون سود می‌دهید و بانک برای شما جنس را به طور نسیه به قیمت بالاتر از قیمت نقد خریداری می‌کند مشروط بر این که شما بیمه مربوط را نیز بپردازید، در این صورت معاملات فوق شرعا برای شما صحیح خواهد بود. ولی این کار در صورتی برای بانک جایز است که مصالح جامعه اسلامی ایجاب کند که معاملات با طرفهای خارجی به این شکل انجام شود، در غیر این صورت جایز نیست.
 شخصی پولی را به صورت سپرده کوتاه مدت و یا بلند مدت در بانک می‌گذارد و هر ماه بانک به نسبت مقدار پول، طبق شرایط خاصی مبلغی به صاحب حساب می‌پردازد، آیا می‌شود این پول را قبول کرد و آیا به آن خمس تعلق می‌گیرد؟, چنانچه آیین نامه بانکی مربوط به عقود شرعیه، عمل بشود، حلال است و خمس نیز دارد و اگر مسئولین بگویند عمل می‌کنیم و دلیلی بر خلاف آن نباشد کافی است.
 گاهی بانکها به منظور ترغیب مشتریان که پولشان را به بانک بسپارند و یا حساب باز کنند جوایزی از طریق قرعه کشی قرار می‌دهند کسی که قرعه به نام او اصابت کند جایزه‌ای می‌برد آیا این عمل جایز است و جایزه حلال می‌باشد؟, اگر این کار واقعی باشد نه برای فریب مردم جایز و حلال است.
 اگر شخصی که به بانک بدهکار است به صورت قسطبندی مبلغی را علاوه بر بدهی به عنوان سود به بانک بپردازد و سپس بعد از مدتی پولی به بانکبسپارد و سودی در برابر آن بگیرد آیا می‌تواند این را به عنوان تقاص سودی که دادهبگیرد؟, اگر در معامله اولی پولی را به عنوان ربا داده کار حرامی کرده است، ولی می‌تواند در معامله دوم، به نیت تقاص معادل آن را پس بگیرد.
 بانکها برای وامهایی که به متقاضی می‌دهند از همان اول محاسبه سود را به عنوان کارمزد می‌نمایند، اگر همین کار را یک فرد بازاری به عنوان وام یا فروختن جنس به صورت نسیه، انجام دهد، آیا حکم ربا دارد؟, منظور از کارمزد حق الزحمه‌ای است که به کارمندان بانک یا صندوق قرض الحسنه به عنوان حقوق در مقابل زحماتی که جهت حفظ حسابها و سایر خدمات بانکی انجام می‌دهند داده می‌شود و کارمزد متعلق به آنهاست و اگر دهنده پول، کارمزد را به عنوان خودش بگیرد ربا و حرام است و در معاملات بازار نیز همین گونه است.
 بانکها برای سپرده‌های کوتاه مدت و بلند مدت سود معینی را در نظر می‌گیرند، ولی در سپرده‌های قرض الحسنه جز اجر معنوی سودی وجود ندارد با توجه به مطلب فوق سپرده گذاری در بانک به عنوان سپرده کوتاه مدت یا بلند مدت که ارزش پول کاهش نمی‌یابد و از همان پول، دیگران نیز به عنوان وام استفاده می‌کنند چه حکمی دارد؟, چنانچه رعایت عقود شرعیه را بنمایند یا این که وکالت مطلقه به مسئولین بانک داده شود که رعایت این عقود را بکنند، حلال است.
 هرگاه شخصی بخواهد مثلا مبلغ پانصد هزار تومان وام (قرض) بگیرد باید معرف داشته باشد و معرف هم نصف مبلغ وامی که قرض گیرنده می‌خواهند بگیرد را باید در بانک مسدودی داشته باشد، یعنی از مبلغ پانصد هزار تومان، مبلغ ۲۵۰ هزار تومان را بایدبه عنوان مسدودی در صندوق بخوابانند تا وقتی کهوام گیرنده تمام بدهی خود را پرداخت نماید و با پرداخت آخرین قسط، مسدودی هم آزاد می‌شود، حال بفرمایید اگر معرف موجودی در صندوق نداشته باشد آیا می‌تواند به قرض گیرنده بگوید: شما دو برابر مورد نیاز خود درخواست کنید، مثلا یک میلیون تومان درخواست وام کنید که پانصد هزار تومان آن را به حساب معرف مسدود نمایند تا معرف ایشان را معرفی کند که به ایشان ۲ برابر وام دهند که پانصد هزار تومان آن، به وام گیرنده داده شود تا زمانی که آخرین قسط یک میلیون تومان پرداخت گردید صندوق پانصد هزار تومانی که به عنوان مسدودی ضبط کرده بود بدون هیچ گونه کم و زیادی به قرض گیرنده پرداخت نماید که در حقیقت وام گیرنده در آخر کار مبلغ پانصد هزار تومان پس انداز دارد که یک جا دریافت می‌کند. لطفا بفرمایید اول این که این گونه عملکرد بانک از نظر شرعی صحیح است؟ و دوم این که این پانصد هزار تومانی که در آخرین پرداخت قسط می‌گیرند خمس دارد؟, در صورتی که صندوق قرض الحسنه کار تجاری با پولهای مردم انجام ندهد هر دو صورت مسأله صحیح است و در صورت دوم خمس به پول پس انداز شده تعلق می‌گیرد.
 این جانب با یکی از اقوام خود صحبت نمودم که حواله وام قرض الحسنه‌ای را به نام ایشان از بانک بگیرم، ایشان وام را دریافت کرد و کلا مبلغ آن را جهت رفع مشکلاتم به من داد و اقساط آن را من داده و می‌دهم، جهت دریافت وام ابتدا حساب پس انداز باز می‌کنند که کارمزدها رااز آن برداشت کنند، اینک با توجه به این که صاحب دفترچه از خود هیچ گونه هزینه و سرمایه‌ای نداده است، این دفترچه پس انداز مبلغ ۴۵۰۰۰۰ ریال جایزه برنده شده است، این جایزه از آن کیست و یا به چه نسبت به من می‌رسد؟, جایزه به کسی می‌رسد که صاحب دفترچه پس انداز است.
 اگر تشخیص بیماری به درستی صورت گیرد ولی داروی مؤثر در دسترس نباشد و یا بسیار گران باشد و بیمار قادر به تهیه آن نباشد، آیا پزشک معالج ملزم به تهیه آن دارو به هر طریق ممکن برای بیمار می‌باشد؟, اگر جان بیمار در خطر باشد و طبیب قدرت بر آنچه گفته شد داشته باشد، لازم است و هرگاه یکی از این دو شرط حاصل نباشد واجب نیست.
 اگر پزشک به خاطر فراموشی انواع و علائم بیماریها- به خاطر گستردگی موضوع- بیماری شخص را تشخیص ندهد و لذا نداند داروی مناسب چیست و در نتیجه اصلا دارویی تجویز نکند در صورتی که بیماری تشدید و یا منجر به مرگ گردد، این پزشک در چه حدی مسئول است؟ (در صورتی که امکان ارجاع به متخصص باشد)., وظیفه‌اش آن است که دخالت نکند و او را به فرد آگاهتری هدایت نماید.
 اگر فرصت و امکان آزمایش وجود داشته باشد اما به دلایل دیگری همانند: الف) عدم قدرت بیمار بر پرداخت هزینه‌ای که به او تحمیل می‌شود ب) نبودن امکانات مورد نیاز ج) نداشتن وقت کافی از ناحیه بیمار، آزمایشات لازم صورت نگیرد، در این صورت وظیفه پزشک چیست؟, اگر بدونآزمایش تشخیص بیماری ممکن نیست باید به سراغ آن برود (مگر اینکه وقت کافی موجود نباشد) و اگر تشخیص بیماری طبق موازین داده شده، و آزمایش برای اطمینان بیشتر است وجوبی ندارد.
 اگر بدانیم یا احتمال بدهیم که یک بیمار در اثر یک بیماری خاصی مثل برخی سرطانها بزودی خواهد مرد، آیا مجازیم فقط برای افزایش طول عمر وی هر چند به مدت کوتاه روش‌های درمانی خطرناک و بسیار پرعارضه، مثل شیمی درمانی که گاهی عوارض آن بسیار شدیدتر از بیماری اولیه است را برای وی تجویز کنیم؟, در فرض مسأله دلیلی بر وجوب و جواز این گونه درمانها نداریم ولی اگر بیمار خودش با علم به این عوارض راضی بشود مانعی ندارد.
 در بعضی از بیماریها، مثل برخی عفونتهای نه چندان مهم، پزشک جهت تسریع بهبودی بیمار، یا اطمینان از این که داروی تجویزی وی بسیار قوی است و در مورد خیلی از عفونتها می‌تواند مؤثر باشد، و یا به خاطر این که از هزینه درمان بیمار و مراجعات مکرر وی بکاهد، اقدام به تجویز داروهایی می‌کند که ضررهای آنها کاملا شدید بوده و به اثبات رسیده است و این در حالی است که شاید بتوان از طریق داروهای دیگری که ضرر بسیار کمتری دارند، ولی ممکن است با عدم اطمینان کامل و هزینه زیادتر همراه باشند بیمار را معالجه نمود. با چنین فرضی، بهترین کار چیست؟ انتخاب راه سریع و پرخطر یا راه کم خطر و احیانا دیر تأثیر., انتخاب راه دوم لازم است.
 گاهی اوقات مطمئن هستیم که یک بیماری، بیمار را به زودی خواهد کشت، از طرفی می‌دانیمکه با یک عمل درمانی مثل جراحی ممکن است یا بیمار بهبودی نسبی و احتمالی پیدا کند و یا حتی زودتر از موعد از دنیا برود، وظیفه ما در چنین حالتی چیست؟ اگر با این کار به تسریع مرگ بیمار کمک کنیم، آیا مدیون نیستیم؟ همچنین اگر اقدام به درمان نکنیم، آیا مسئول نیستیم؟ با توجه به این کهگاهی نتیجه کار کاملا نامشخص است., اگر احتمال بهبودی، احتمال قابل توجهی است باید اقدام کرد (با جلب رضایت بیمار) و اگر احتمال ضعیف است و احتمال خطر نیز وجود دارد اقدام نکنید.
 اگر پزشک بنا به اصرار بیمار، دارویی تجویز نماید و یا سایر اقدامات درمانی که مضر است انجام دهد، در صورت ایجاد عارضه، مسئول کیست؟, اگر پزشک اثر زیان بخش دارو را اعلام کند مسئولیتی در برابر عارضه ندارد و اگر اعلام نکند، مسئول است ولی در هر صورت پزشک باید مقاومت کرده و داروی مضر را به بیمار معرفی نکند.
 با توجه به این که ممکن است جان بیمار به طور اورژانسی (فوری) در خطر باشد و زمانی جهت تعیین حساسیت فرد به دارویی خاص وجود نداشته باشد، اگر با تجویز دارو، بیمار به آن حساسیت پیدا کرده دچار عوارض شدید و یا مرگ شود، آیا پزشک معالج در قبال این عوارض مسئولیتی خواهد داشت؟, باید از بیمار یا ولی او اجازه بگیرد و اگر دسترسی به آنها نیست ما به عنوان حاکم شرع در این گونه موارد ضروری به اطبا اجازه می‌دهیم و ضامن نیستند. (به شرط اینکه دقت کافی کنند)
 اگر با توجهبه علوم امروزی، امکان تعیین حساسیت یک دارو وجود نداشته باشد، آیا پزشک، در صورت ایجاد عارضه مسئول است؟, در صورتی که آن دارو منحصر به فرد، نباشد و بیمار جنبه اورژانسی نداشته باشد، استعمال آن دارو روی انسان جایز نیست، اما اگر دارو منحصر به فرد است و استعمال آن ضروری به نظر می‌رسد و احتمال نجات بیشتر از احتمالخطر است باید آن را در مورد بیمار بکار ببرد.
 به طور کلی با توجه به علوم امروزی اگر بدانیم یا احتمال بدهیم که نجات جان بیمار وابسته به مصرف داروهای خاصی می‌باشد که مضرند و این مضرات به احتمال قوی برای همگان رخ خواهد داد و با تجویز پزشک، شخص دچار یک یا چند مورد از این عوارض شود، آیا پزشک مسئول است؟, در صورتی که دارو منحصر به فرد باشد و تأثیر آن از زیانهای آن بیشتر است و پزشک چگونگی را به بیمار اعلام کند تجویز آن مانعی ندارد.
 اگر دارو یا داروهایی، نه برای نجات جان بیمار بلکه جهت تسکین و مداوای ناراحتیهایی که باعث آزار بیمار می‌شوند همانند: تب، خارش، درد، زخم و … مصرف شوند و بدانیم یا احتمال دهیم که این داروها مؤثرند و با توجه به این که اکثر داروهای مؤثر، در کوتاه مدت یا درازمدت دارای عوارض زیادی می‌باشند، در صورت تجویز پزشک و ایجاد عارضه که گاهی بدتر از بیماری اولیه می‌باشد، آیا پزشک مسئولیتی به عهده خواهد داشت؟ (لازم به ذکر است شایع‌ترین و بیشترین تجویز دارو در چنین مواردی صورت می‌گیرد و لذا اهمیت فراوانی داردو از طرفی اگر بخواهیم درمان هیچ ضرری نداشته باشد گاهی اصلا هیچ درمانی نباید انجام دهیم)., اگر ضرر مهمی نداشته باشد اشکالی ندارد زیرا داروها به هر حال عوارضی دارند، ولی اگر ضرر مهمی داشته باشد تجویز آن جایز نیست مگر در صورت ضرورت شدید با کسب رضایت بیمار یا ولی او.
 در صورتی که داروهای کاملا مؤثر به هر علتی در دسترس نباشند، آیا پزشک می‌تواند داروهایی را که احتمال می‌دهد مؤثر باشند تجویز کند؟ در صورت عدم موفقیت، آیا پزشک در قبال عوارض احتمالی این داروها یا هزینه بیهوده‌ای که بر بیمار تحمیل شده مسئول و مدیون است؟, اگر راه منحصر به استفاده از آن داروها باشد اشکالی ندارد، ولی باید بیمار را در جریان بگذارد و جلب رضایت کند.
 با توجه به گستردگی بسیار زیاد علوم پزشکی که واقعا امکان فراگیری و به خاطر سپردن تمامی بیماریها و تمامی داروهایی که روی همه بیماریها مؤثرند و نیز تشخیص عوارض آنها وجود ندارد، اگر پزشک به خاطر فراموشی بنا به حدس خود، چه در موارد اورژانس جهت نجات جان و یا تسکین آلام بیمار، سهوا اقدام به تجویز دارویی غیر مؤثر به بیماری کند که بیمار را متحمل هزینه بیهوده و یا عوارض جانبی کند، در این صورت آیا پزشک مسئول و مدیون است؟ (در صورتی که امکان ارجاع به متخصص دیگری هم نباشد), از جواب مسأله بالا معلوم شد.
 اگر به خاطر کمبود امکانات لازم برای تشخیص کامل، تشخیص ممکن نگردد و مداوای لازم صورت نگیرد و بیماری تشدید یا منجر به مرگشود، آیا پزشک معالج مسئول است؟, مسئولیت ندارد، ولی باید داروهای مشکوک و مضر به بیمار ندهد.
 در برخی بیماریها همانند فشار خون بالا، به علت عوامل ناشناخته ایجادکننده آن، طبق روش معمول که اجرای آن طبق علوم روز ضروری است، یک یا چند دارو به کار برده می‌شود و در صورت عدم تأثیر، داروهای دیگری به کار برده می‌شود، الی آخر. با توجه به اینکه این داروها از یک طرف در افراد مختلف همگی مؤثر نیستند و ممکن است در شخصی، درمانهای اولیه و در شخص دیگری درمانهای آخر مؤثر باشند و از طرف دیگر، هر یک از داروها دارای عوارض خاصی هستند، آیا پزشک معالج- که در حقیقت داروهای مختلف را به ترتیب در مورد بیمار آزمایش می‌کند- در قبال هزینه اضافه یا عوارض داروها مسئول است؟, اگر راه درمان منحصر به همین راه است باید اقدام کند و مسئولیتی ندارد.
 اگر پزشک با توجه به گستردگی موضوع نداند و یا فراموش کرده باشد که دارو یا روش تشخیصی وی برای خانمهای باردار یا شیرده مضر است، مسئولیت پزشک در صورت ایجاد عارضه در جنین یا مادر در چه حدی می‌باشد؟, پزشک موظف است از زنانی که در معرض بارداری هستند سؤال کند و اگر بدون تحقیق داروی مضری بدهد مسئول است.
 به طور کلی آیا جواب منفی خانم بیمار در مورد پرسش پزشک از حاملگی وی چه خود بداند باردار است و به هر علتی نگوید و چه نداند که باردار است از پزشک معالج در قبال عوارض احتمالی رفع مسئولیت می‌کند؟, اگر راهتشخیص بارداری منحصر به سؤال از بیمار است در فرض مسأله مسئولیتی ندارد.
 اگر پزشک از بارداری بیمار سؤال نکند و وی هم متذکر نشود، مسئولیت عوارض احتمالی به عهده کیست؟, جواب این مسأله از آنچه در جواب 
 گاهی اوقات، پزشک تنها جهت احتیاط و مطمئن شدن در جهت تشخیص و یا رد یک بیماری احتمالی مثل سل در هر بیمار مشکوکی- با هر علامت غیر اختصاصی- دستور رادیوگرافی می‌دهد تا یک بیماری مخفی احتمالی را کشف کند، در صورت وجود یا عدم هر گونه بیماری (که احتیاج به رادیوگرافی دارد) آیا پزشک در ایجاد عوارض احتمالی و هزینه درمان مسئول است؟, در صورتی که احتمال بیماری، احتمال قابل ملاحظه‌ای باشد، این اقدام اشکال ندارد و مسئول نیست.
 با توجه به اینکه تشخیص بسیاری از بیماریها یا اختلالات به وسیله آزمایش امکان پذیر است و از طرفی امکان اشتباه در آزمایشگاه و تفسیر آزمایشها، همیشه وجود دارد، در صورت اشتباه آزمایشگاه و در نتیجه معالجه اشتباه پزشک، مسئول خسارات و عوارض احتمالی کیست؟, آزمایشگاه مسئول است.
 با توجه به این که بارداری، در هفته‌های اول از روی ظواهر و گاه با روشهای ساده چندان قابل تشخیص نیست و از طرفی بیشترین عوارض خطرناک روشهای درمانی تشخیص مضر، در همین زمان آن هم به صورت اختلالات شدید در جنین رخ می‌دهد و بدین ترتیب چون یا به خاطر کمبود امکانات یا عدم فرصت کافی یا عدم تمایل بیمار به صرف هزینه‌های تشخیص بارداری، یا عدم اطلاع وی از بارداری خود و در نتیجهجواب منفی دادن وی در مورد پرسش پزشک از بارداری وی و حتی گاهی عدم امکان تشخیص به وسیله روشهای مدرن به خاطر جوابهای منفی کاذب آزمایشات، پزشک نمی‌تواند تشخیص دهد و یا نمی‌داند که بیمار باردار است، روشهای تشخیصی درمانی مختلف را برای وی به کار می‌گیرد حال در صورت ایجاد عارضه در مادر یا جنین، آیا پزشک معالج مسئول است؟, در صورتی که راهی برای تشخیص بارداری نباشد و داروها منحصر به فرد باشد و از بیمار اجازه بگیرد مسئول نیست.
 اگر پزشک روش یا دارویی را تعریف کند و بگوید این دارو برای فلان بیماری مفید است و یا بگوید درمان، مترتب بر فلان داروست- بدون آن که بیمار را وادار به مصرف آن دارو کند- آیا در این حالت، در صورت عدم تأثیر یا عوارض دارو، پزشک مسئول یا مدیون است؟, اگر پزشک در کار خود کوتاهی نکرده باشد مسئولیتی ندارد.
 در بسیاری از بیماریها و اختلالات جسمانی، پزشک دستور انجام رادیوگرافی، سی تی اسکن و … می‌دهد که مطمئنا به خصوص برای برخی افراد مضر می‌باشد ولی در خیلی از موارد، این آزمایشات می‌توانند کمک کننده در تشخیصبیماری باشند به هر حال، در فرض فوق مسئولیت پزشک در صورت ایجاد عوارض آزمایشها تا چه حدی است؟, از پاسخهای قبل روشن شد.
 در فرض مسأله فوق اگر بیمار کاملا بیهوش باشد آیا می‌توان از خویشان بالغ وی اجازه گرفته و یا با آنها شروط فوق را انعقاد نمود؟, می‌توان از ولی او اجازه گرفت.
 یک سؤال مهم و اساسی مطرح است که به طور کلیو در تمامی روشهای تشخیصی و درمانی اگر پزشک قبل از انجام هر عملی به خود بیمار و یا ولی او- اگر بیمار بالغ یا عاقل نباشد- متذکر شود که این روشها از یک طرف ممکن است بی فایده باشند و وقت و مال او را به هدر دهند و از طرف دیگر ممکن است عوارض متفاوتی برای او داشته باشند و بدین ترتیب با ذکر این مطلب پزشک، قبل از هرگونه معاینه و دستور روشهای تشخیصی و درمانی و تجویز دارو در قبال خسارات و عوارض احتمالی از خود کاملا سلب مسئولیت کند و بیمار چه از روی ناچاری و چه از روی تمایل و یا به ظاهر از روی تمایل، این شرط را قبول نماید، آنگاه در صورت اشتباه سهوی پزشک هزینه‌های بیهوده، بی فایده بودن و یا عوارض ناشی از روشهای تشخیصی و درمانی، آیا پزشک مسئول است؟ در صورتی که وی حد اکثر تلاش خود را نیز بکند., اگر از آنها اجازه گرفته و سلب مسئولیت در برابر این گونه امور نموده ضامن نیست.
 در فرض مسأله فوق، آیا باید با تک تک بیماران شرط نمود و با امضای پرسشنامه مربوطه و یا نصب اطلاعیه در مراکز درمانی مبنی بر این که مراجعه بیماران نشانگر قبول این شرایط است و یا به اطلاع رساندن از طریق رسانه‌های گروهی که مراجعه شما نزد پزشک به این شرایط، مترتب است، از پزشکرفع مسئولیت شرعی نمود؟ و مثلا اگر قبل از عمل جراحی، بیمار مجبور به امضای شرایطی باشد که در صورت هر گونه ناموفق بودن جراحی وی هیچ گونهحق و حقوقی بر جراح و بیمارستان ندارد، آیا در صورت هر گونه اختلال در جراحی می‌توان مدعی شد که با توجه به امضای قبلی بیمار، کادر درمانی هیچ مسئولیت شرعی ندارد؟, بهترین راه برای حل مشکل پزشکان از نظر ضمان شرعی این است که از طریق رسانه‌های گروهی و طرق دیگر اعلان همگانی، اعلام شود که پزشکان نهایت سعی و کوشش و دقت خود را برای درمان بیماران به کار می‌گیرند ولی با توجه به جهات مختلف اعم از کمبودهای علم پزشکی و وسایل شناخت بیماریها و اختلاف وضع جسمانی و روحی بیماران و خطاهای احتمالی که در طبیعت هر انسانی نهفته است چون بشر به هر حال جایز الخطاست ممکن است عوارضی پیش آید، پزشکان در برابر آن مسئول نیستند و مراجعه به پزشک به معنای قبول این رفع مسئولیت است ولی البته در برابر عوارضی که بر اثر سهل انگاری تقصیر حاصل شود مسئولیت آنها بر قوت خود باقی است، این اعلان ممکن است به صورت تابلویی در تمام مطب‌ها و بیمارستانها نیز نصب شود به طوری که به همه مراجعین تفهیم گردد و در مورد جراحیهای مهم برائت خصوصی نیز گرفته شود.
 در فرض مسأله ۱۴۱۰ اگر بیمار، کاملا بیهوش باشد و در حال حاضر هیچ شخص بالغ یا نابالغ که خویشاوند وی باشد نیز در دسترس نباشد و از طرفی جان بیمار در خطر فوری باشد، جهت اجازه و شرط چه باید کرد؟ آیا می‌توان طبق وظیفه پزشکی هر گونه اقدام ممکن را بدون اجازه انجام داد؟ اگر سهوا با اقدامات غیر مؤثر به مرگ بیمار تسریع بخشیده شود مسئولیتیبر گردن پزشک معالج خواهد بود؟ و اگر به خاطر خوف از عدم تأثیر درمان و کمک به تسریع مرگ و مدیون شدن، پزشک هیچ کاری انجام ندهد آیا در این صورت پزشک مسئول خواهد بود؟ زیرامشاهده شده است گاهی اجل شخصی فرا رسیده ولی علت مرگ را به غلط به پزشک معالج وی نسبت می‌دهند؟, اگر بتواند از حاکم شرع اجازه بگیرد لازم است و ما به پزشکان برای این گونه موارد اجازه می‌دهیم که با دقت عمل کنند و مریض را رها نکنند.
 در فرض مسائل فوق اگر بیمار یا ولی او شرط را قبول نکردند، آیا پزشک می‌تواند بیمار را رها نماید؟, اگر بیمار در خطر نیست می‌تواند. 
 یک نکته و سؤال مهم در مورد کشفیات جدید علوم پزشکی این است که هر سال و هر ماه و یا حتی هر روز، کشفیات و یا نتایج تحقیقات جدیدی در مورد جنبه‌های مختلف علوم پزشکی اعلام می‌شود که طبق روشهای تشخیصی یا درمانی جدید، داروهای متفاوت و جدید یا مواد غذایی مؤثر جدید برای انواع بیماریها پیشنهاد می‌شود و برعکس، برخی روشها یا داروها یا مواد قبلی کاملا غیر مؤثر، مضر و بی فایده معرفی می‌شوند. آیا پزشک در قبال عوارض یا هزینه‌های بیهوده ناشی از روشهایی که در گذشته مطرح بوده‌اند، اما کسی نمی‌دانسته که آنها مضر یا بی فایده‌اند ولی همین روشها امروزه آنها را بی فایده یا مضر شناخته‌اند مسئول می‌باشد؟, مراجعه بیماران به طبیب در چنان شرایطی برائت ضمنی محسوب می‌شود بنابراین ضامن نیستند.
 اگر این کشفیات جدید خیلی دیرتر از زمان کشفبه اطلاع پزشک برسد و قبل از اطلاع، طبیعی است به همان روشهای قبلی عمل شود آیا پزشک در قبال عوارض یا هزینه‌های بیهوده روشهای بی فایده مسئول است؟, مانند جواب مسأله ۱۴۱۱ است.
 نظر به اینکه به خاطر سیر تکامل علوم، تعلیم روشهای قبلی نیز دردوران دانشجویی امکان پذیر نیست، چه برسد به روشهای جدید، آیا پزشک می‌تواند به همان روشهای قبلی اکتفا نماید و یا فقط در حدی که وقت محدودش اجازه می‌دهد به فراگیری آنها بپردازد؟ در این صورت اگر متوجه مسائل مهم جدید نشود آیا مسئولیتی بر عهده اوست؟, پزشک باید نهایت تلاش خود را در فراگیری بکند و چنانچه طبق جواب مسأله ۱۴۱۱ عمل شود، مسئول نیست.
 اگر به خاطر عدم وجود امکانات کافی اطلاع رسانی، اطلاعات جدید به پزشک نرسد و وی هیچ گاه مطلع نگردد مسئولیت بی فایده بودن روشهای قبلی بر عهده کیست؟, مانند جواب مسأله ۱۴۱۱ است.
 با توجه به این که گروههای بسیار زیادی در جهان مشغول تحقیق هستند و نتایج کار خود را دائم اعلام می‌نمایند و از طرفی افراد این گروهها ممکن است برخی از لحاظ علمی، برخی از لحاظ اخلاقی و صداقت و برخی از لحاظ هر دو مورد، کاملا قابل تأیید نباشند به عبارت بهتر هیچ تضمینی نیست که نتیجه اعلام شده تحقیق با واقعیات کاملا منطبق باشد و از طرف دیگر هیچ مرجع واحدی در مورد تأیید یا رد تحقیقات وجود ندارد و یا اگر موجود هم باشد مدت زیادی طول می‌کشد که نتیجه صحیح کار ارائه شود، در چنین شرایطی اگر نتیجه تحقیقاتی که در رسانه هاو مجلات حتی معتبر اعلام می‌شود با روشهای قبلی ما که به فایده کامل و قطعی آنها اطمینان نداریم مغایر باشد و یا مکمل آنها باشد در این صورت وظیفه ما چیست؟ عمل به روشهای قبلی یا جدید؟, باید طبیب بررسی لازم را به عمل بیاورد و با اطبای دیگر در صورت امکان مشورت کند و آن روشی که بهتر به نظر می‌رسد برگزیند.
 با توجه به اینکه اگر بخواهیم طبابت پزشک را با توجه به مشکلاتفوق و در صورت مواجهه با این مشکلات، تنها در صورتی مجاز بدانیم که وی در این زمینه‌ها دارای تخصص و تجربه کافی باشد عملا مسائل درمان با اختلال کامل روبه رو خواهد شد زیرا: اول این که هر پزشکی تا رسیدن به این تخصص و تجربه کافی باید همان مراحل اولیه را طی کند- که همان دوران بدون تجربه و تخصص است. و دوم این که به علت جمعیت زیاد، امکانات کم، فرصت‌های ناکافی و دهها علل دیگر حد اقل در کشور ایران- نمی‌توان انتظار داشت پزشکانی که از ابتدا کاملا مسلط باشند به طبابت بپردازند. با توجه به مقدمه فوق و موضوعات مطرح شده در کلیه سؤالهای فوق، مسائل مهمی مطرح می‌شود که: الف) در مواردی که پزشکی داروی مؤثر بر بیماری یا عوارض خطرناک آن را فراموش نموده و فرصت و امکانات کافی جهت دسترسی به اطلاعات کافی یا پزشک متخصص دیگری نیز ندارد. ب) مطمئن است که داروی خاصی برای بیماری مفید است اما همچنین مطمئن است و یا احتمال می‌دهد که در صورت تجویز آن دارو عوارضی خفیف و یا شدیدتر از خود بیماریو حتی مرگ در اثر این دارو، گریبانگیر این بیمار خواهد شد- که البته موارد الف و ب شامل مسائل تشخیصی نیز می‌باشد- آیا پزشک در این حالات می‌تواند مریض را به حال خود بگذارد و چنین فرض کند که گویا پزشکی موجود نبوده و قضا و قدر الهی هر چه باشد بر او جاری خواهد شد و بدین ترتیب خود را در معرض خطر مؤاخذه مادی و معنوی حاصل از عوارض احتمالی و هزینه‌های نابجای آن قرار ندهد و کار وی را به خداوند واگذارد که یا خود بهبودی نسبی یابد و فرصت تحقیقات بعدی فراهم گردد و یا به تدریج دچار عوارض شدید و مرگ گردد. اصولا در چنین مواردی که پزشک واقعا نمی‌داند که برای نجات جان یارفع و تسکین آلام یک بیمار چه کاری انجام دهد وظیفه او چیست؟ درمانهای بدون اطمینان و غیر قابل اعتماد که ممکن است خود آنها باعث مرگ یا عوارض شدیدتر شوند؟ و یا عدم هر گونه اقدام درمانی؟ آیا اگر پزشک با اقدام به درمان نامطمئن موجب خسارت و مرگ مریض گردد مسئول است؟ آیا اگر اقدام به هیچ درمانی نکند با توجه به علل و توضیحات فوق، مسئولیتی متوجه اوست؟ این موضوع با توجه به این نکته باید در نظر گرفته شود که گاهی فرصت هیچ مشورت و ارجاع بیمار به پزشکان متخصص و آگاه دیگری وجود ندارد. در خاتمه جهت روشن شدن موضوع، مثالی ذکر می‌شود: گاهی پزشکی که دارای تجربه کافی نباشد با بیماری در حالت بیهوشی مواجه می‌شود که نمی‌داند به طور مثال این بیمار دراثر کمبود یا ازدیاد قند، بدنش دچار بیهوشی شده و در این حالت طبیعی است که درمان کاملا متناقض است و باعث اشتباه پزشک می‌شود., این مسأله چند حالت دارد. الف) در صورتی که خطر قطعی یا ظنی بیمار را تهدید نمی‌کند و معالجه نیز نامطمئن است در این صورت اقدام به معالجه نشود. ب) در صورتی که معالجه از نظر عرف پزشکی قابل قبول است هر چند احتمال عوارض وجود دارد در این مورد پزشک می‌تواند اقدام کند، مخصوصا اگر خطری بیمار را تهدید کند. ج) در صورتی که خطر حتمی است و معالجه نامطمئن است ولی درصد نجات وجود دارد و امکان مراجعه به متخصص نیز وجود ندارد در اینجا می‌تواند اقدام کند با رعایت آنچه در جواب مسأله ۱۴۱۱ گفته شد.
 اگر پزشک سعی خود را در مداوای بیمار انجام دهد ولی بیمار بهبود نیابد، آیا پزشک نسبت به هزینه درمانی که بیمار قبلا پرداخته و حق ویزیت مدیون است؟, در صورتی که پزشک وظیفه خود را طبق ضوابط انجام داده باشد مسئولیتی ندارد.
 طبیبی حاذق و ماهر بدون سهل انگاری اقدام به عمل جراحی بیماری نموده و در ضمن عمل، آسیبی به بیمار وارد گردیده، لطفا موارد ضمان یا عدم ضمان طبیب را در وجوه ذیل بیان فرمایید: الف) بدون اذن از بیمار یا کسان وی اقدام به عمل نموده باشد؟ ب) غفلت از اذن گرفتن داشته است؟ ج) بیمار در حال اغما بوده و برای اذن دسترسی به کسان بیمار نداشته و تأخیر هم موجب به خطر افتادن جان بیمار می‌شده؟ د) در مورد فوق اگر تأخیر موجب نقص عضو ویا تعطیل شدن عضوی از بیمار گردد حکم چیست؟ ه-) اگر در موارد فوق باید دیه به بیمار داده شود آن دیه به عهده کیست؟, در صورت «الف و ب» طبیب ضامن است و در صورت «ج» اگر دسترسی به حاکم شرع باشد، اذن بگیرد و اگر دسترسی به شخص خاصی نیست ما اذن می‌دهیم که اطبا اقدام کنند و ضامن نیستند و در صورت «د» اگر کوتاهی کند گناه کرده ولی دیه ندارد. و جواب «ه-» از جوابهای گذشته معلوم شد.
 در مواردی که برای معالجه بیمار باید اذن گرفت تا ضمان متوجه طبیب نشود، بفرمایید: الف) آیا اذن از ولی طفل ممیز کافی است یا باید از طفل هم اذن گرفته شود؟ ب) در مورد عمل جراحی روی بیماری که در حالت اغما فرو رفته، از کدام یک از کسان بیمار باید اذن گرفت، آیا ترتیب یا اولویتی در کار است؟ ج) در مورد بیماری که در اغما فرو رفته، یا طفل صغیر مصدوم که مشخص نیست، آیا ولی دارند یا ندارند و دسترسی به حاکم شرع هم برای اذن نیست و عدولمؤمنین هم حاضر نیستند و معالجه هم فوری باید انجام شود تکلیف چیست؟ د) آیا طبیب می‌تواند از حاکم شرع اسلام برای کل موارد مشابه فوق قبلا اذن بگیرد؟, الف) اذن ولی کافی است. ب) از ولی شرعی او اذن بگیرد و اگر ولی شرعی نداشت از حاکم شرعی. ج) در این گونه موارد ما اجازه به اطبا می‌دهیم که با رعایت دقت و احتیاط وظیفه را انجام دهند. د) نسبت به مواردی که دسترسی به ولی نیست و یا ولی ندارد مانعینیست.
 الف) اگر به واسطه تشخیص نادرست طبیب حاذق آسیبی به بیمار وارد شود، آیا باید دیه پرداخت شود، اگر باید دیه داده شود به عهده کیست؟ ب) چنانچه در تشخیص سهل انگاری نموده باشد حکم چگونه است؟, در صورت اول ضامن است مگر این که قبلا به طور خصوصی یا به طور عام اعلام برائت از خسارتها کرده باشد و در صورت دوم به هر حال طبیب ضامن است چون کوتاهی کرده است.
 سهل انگاری طبیب در عمل جراحی موجب آسیب وارد شدن به بیمار گشته بفرمایید: الف) آیا طبیب ضامن پرداخت دیه است؟ ب) اگر به واسطه سهل انگاری در عمل جراحی قلب، نیاز به عمل جراحی و درمان بعدی برای بیمار پیدا شود آیا طبیب سهل انگار باید هزینه آنها را بپردازد یا همان دیه کافی می‌باشد؟ ج) اگر سهل انگاری طبیب منجر به فوت بیمار شود، قتل چگونه قتلی خواهد بود؟, الف) آری ضامن است. ب) هرگاه هزینه بیش از دیه باشد باید علاوه بر دیه تفاوت آن را نیز بپردازد. ج) معمولا از قبیل قتل شبه عمد است.
 اگر طبیب حاذق اشتباها دستور داروی عوضی را برای بیمار به پرستار داد و پرستار هم دارو را به بیمار داد و بیمار آسیب دید، بفرمایید: آیا چیزی باید پرداخت شود، در صورتی که باید داده شود به عهده کیست؟, بر عهده طبیب است.
 اگر طبیب حاذق نسخه را غلط نوشت (با توجه به این که شیوه معالجه و درمان به این شکل است که نسخه را نوشته و به بیمار می‌دهند و او دارو را تهیه و استفاده می‌کند) و در نتیجه صدمه ایبه بیمار وارد شد بفرمایید: الف) آیا باید دیه‌ای پرداخت شود؟ ب) دیه به عهده کیست که بپردازد؟ ج) در صورت حاذق نبودن طبیب حکم چیست و دیه به عهده کیست؟ د) در صورت سهل انگاری چه تکلیفی متوجه طبیب می‌باشد؟, الف تا د بر عهده طبیب است.
 آمپولی به بیماری تزریق شده و بیمار به واسطه آن فوت می‌کند بفرمایید در مورد ضمان یا عدم ضمان و فردی که باید دیه بپردازد در وجوه ذیل حکم چگونه است؟ الف) تزریق آمپول توسط شخص آشنا به آمپول و آشنا به تزریق صورت گرفته و در تزریق اشتباه کرده است؟ ب) آمپول توسط شخص غیر آشنا به آمپول و تزریق، تزریق گردیده است؟ ج) تزریق توسط طبیب حاذق بوده و لیکن سهل انگاری در کار بوده است؟, الف تا ج) کار تزریق کننده مانند کار طبیب است هرگاه حاذق باشد و اخذ برائت (به طور عام یا خاص) کند ضامن نیست و بدون اخذ برائت ضامناست و در صورت سهل انگاری و عدم حذاقت مطلقا ضامن است.
 در مواردی که به علل غیر مربوط به کار پزشک (مثل اختلال در دستگاهها و رفتن برق و …) به بیمار لطمه‌ای وارد شود ضامن کیست؟, در صورت عدم تقصیر و عدم سهل انگاری طبیب ضامن نیست، در مورد مدیر بیمارستان و مسئول برق نیز همین گونه است.
 در مراکز آموزشی که برای آینده پزشک متخصص تربیت می‌نمایند؛ به دلیل کمی مهارت دستیاران و دانشجویان، عوارض و خطراتی متوجه جان بیمار می‌گردد؛ اگر احیانا نقص عضو و فوتی واقع شود، ضامن، دستیار مربوطه است یا پزشک مسئول و استادیار مربوطه؟, اگر دستیاردر کار خود مستقل و آگاه از خطرات باشد ضامن است و اگر به صورت آلت دست استاد باشد ضامن نیست.
 با توجه به این که حق طبابت- همانند حق وکالت و مواردی از این قبیل، بر خلاف اجناس که دارای قیمت خاصی هستند- از لحاظ مادی، غیر قابل تعیین می‌باشد به نظر حضرت عالی بهترین راه تعیین میزان حق طبابت چیست؟ آیا مقداری که دولت تعیین می‌کند در هر شرایطی قابل دریافت است و پزشک مدیون نخواهد بود؟, آنچه مطابق عرف و عادت است مجاز می‌باشد.
 به نظر حضرت عالی بهترین روش دریافت حق طبابت کدام است؟ , اگر منظور جنبه شرعی آن است باید با رضایت طرفین صورت گیرد و اگر قبلا تراضی حاصل نشده، آنچه اجرت المثل در عرف و عادت است باید بپردازد و در هر حال رعایت انصاف و عدالت از طرفین بسیار خوب است.
 آیا دریافت حق طبابت قبل از بهبود بیماری طبق روش مرسوم صحیح است؟, از جواب قبل معلوم شد.
 اگر بطور مثال، خانم بیماری که جانش در خطر است به تنها پزشک یک روستای دور افتاده که مرد است مراجعه کند، آیا این پزشک مجاز است هرگونه معاینه ضروری را در مورد بیمار انجام دهد؟, اگر دسترسی به طبیب زن یا مرد محرم نباشد جایز است.
 در فرض سؤال فوق، اگر جان بیمار در خطر نباشد بلکه یک بیماری خفیف یا متوسط باشد، آیا خانم بیمار حتما باید به پزشک خانم در شهر مراجعه کند و یا در همان جا پزشک مرد مجاز است باانجام معاینات ضروری، اقدام به تشخیص و درمان نماید؟, اگر رفتن به شهر کاری شاق و موجب عسر و حرج باشد و بیمار مزبور نیاز به مراجعه به طبیب داشته باشد جایز است.
 در صورت لزوم، به طور کلی چه پزشک خانم در دسترس باشد و چه نباشد لمس بدن خانم بیمار از روی لباس، چه صورتی دارد؟, در فرض مسأله برای مقاصد پزشکی مانعی ندارد.
 ذکر نکته مهمی در اینجا ضروری به نظر می‌رسد که اگر با یک سری تمهیدات لازم بتوانیم در سطح کشور، موفق به جداسازی مراکز درمانی خواهران از برادران بشویم، با توجه به این که هر پزشکی در طول دوران دانشجویی خود باید هر چند مختصر از انواع و اقسام اختلالات و بیماریها چه در مورد آقایان و چه خانمها آگاهی یافته و آموزش ببیند اعم از انجام معاینات کامل، آگاهی از بیماریهای زنان و چگونگی انجام زایمان سالم و … با توجه به این که در مورد دانشجویان، این موارد بیشتر آموزشی هستند تا درمانی، یعنی ممکن است نجات جان بیمار در همان وابسته به این درمان نباشد اما به وسیلۀ این آموزش که در بیمارستانهای آموزشی صورت می‌گیرد دانشجو برای مراحلی که در آینده زندگی بیماران وابسته به وجود او خواهد بود، آماده می‌شود و از این رو هر یک از دانشجویان در دوره‌های مختلف، ملزم و مجبور به گذراندن واحدهای درسی در بیمارستانهایی که بیماران آن اعم از زنان و مردان می‌باشند، فراگیری تمام مسائل و امتحان دادن در پایان دوره می‌باشند تا بتوانند در نهایت فارغ التحصیل موفق باشند. با در نظر گرفتن تمامیاین شرایط، بفرمایید تکلیف و وظیفۀ دانشجو چیست؟ آیا می‌تواند به خاطر رعایت مسائل شرعی از فراگیری کامل بسیاری مسائل بگذرد و در نتیجه در گذراندن واحدهای درسی هم ناموفق باشد و یا در هر شرایطی و با هر وسیله‌ای باید به فراگیری صحیح کارش بپردازد تا در آینده کمتر دچار مشکل شود؟ و به طور کلی چگونه می‌توان بین وظیفۀ پزشکی و دانشجویی که در کتب پزشکی بر انجام آنها تأکید شده و وظیفۀ شرعی و اسلامی که نباید با وظیفۀ پزشکی تناقض داشته باشد جمع کرد؟, چنانچه نجات مسلمین (و لو در آینده) متوقف بر اینگونه آموزشها باشد و راه منحصر به این معاینات و مشاهدات باشد جایز است.
 همان طور که مستحضر می‌باشید تخصصهای علوم پزشکی بسیار زیاد است و متخصصین خانم در هر رشته معمولا در حال حاضر در ایران به جز در برخی رشته‌ها یا نادر و یا کم می‌باشند، فلذا در شهرهای کوچک و بزرگ نیز باید به خاطر تعداد زیاد بیماران و تعداد کم پزشک و یا تحمیل هزینه گزاف، همان طور که بسیار شایع است خانمهای بیمار به پزشک مرد مراجعه کنند. در این صورت وظیفه پزشک مورد مراجعه چیست؟ آیا اگر بتواند و یا احتمال دهد که می‌تواند با معاینات مختلف و ضروری بیماری را تشخیص و درمان کند مکلف است چنین کاری را انجام دهد و یا باید وی را به یک پزشک خانم ارجاع دهد؟ در شرایطی که خیلی ازبیماران، به دلایل فوق قادر به این کار نیستند، آیا در صورت ارجاع و تأخیردر تشخیص و درمان بیماری وی، این پزشک مسئول نیست؟, در فرض مسأله نباید در درمان او تعلل ورزد چون نوعی ضرورت است و اگر تعلل ورزد مسئول است.
 در صورت لزوم، مشاهده و لمس موهای خانم بیمار، جهت معاینه توسط پزشک مرد چه صورتی دارد؟, در صورتی که لمس یا مشاهده برای تشخیص بیماری ضرورت داشته باشد جایز است.
 اگر پزشک مرد مجبور به معاینه خانم بیمار شد و یا بر عکس خانم بیمار ناچار به مراجعه به پزشک مرد شد، با توجه به اینکه در صورت رعایت کامل مسائل شرعی و اخلاقی در معاینه کامل خانمها شاید بتوان گفت بیش از ۹۰ درصد معاینات که در کتب پزشکی به انجام آنها تأکید شده است نباید انجام بگیرد. اگر با این گونه معاینه سطحی و غیر کامل، بیماری وی تشخیص صحیح داده نشد و درمان کامل صورت نگرفت آیا پزشک مسئول است؟ اگر مسئول است چاره چیست؟ آیا باید بر خلاف مسائل شرعی عمل کند؟ تذکر این نکته ضروری است که پزشکان متخصص و مجرب بدون احتیاج به معاینات کامل ممکن است بتوانند تشخیص و درمان انجام دهند، اما برای افراد نامجرب و دانشجویان تا رسیدن به این مرحله، زمان زیادی لازم است., مانند مسأله سابق است.
 با توجه به این که جهت معاینه ساده پروستات، حتما باید از طریق مقعد، بیماری را مورد بررسی قرار داد تا تشخیص قطعی بیماریهای پروستاتداده شود، همچنین در بسیاری بیماریهای آلات ادراری- تناسلی- مشاهده و گاه لمس آنها ضروری است. آیا در چنین مواردی پزشک مرد می‌تواند بیمار مرد را بدوناشکال شرعی معاینه نماید؟ اگر با عدم انجام این معاینه، بیماری را تشخیص ندهد و بیماری- مثلا سرطان- پیشرفت کند، آیا پزشک مسئول است؟ (با توجه به اینکه استفاده از آینه همیشه امکان پذیر نیست و در ضمن عمل لمس را نیز باید با دید کامل با دست انجام داد و از این رو در حال حاضر در تمامی مراکز درمانی این معاینه مستقیما انجام می‌شود)., از سؤال استفاده می‌شود که این امر ضروری است و در این صورت معاینات مزبور اشکالی ندارد و اگر در اینگونه موارد پزشک کوتاهی کند مسئولیت دارد.
 طبق نظرات عموم پزشکان، یکی از معایناتی که امروزه در هر بیماری بخصوص در بیماریهای ادراری- تناسلی- جزء معاینات اصلی اولیه به شمار می‌آید اگر چه در انجام آن متأسفانه یا خوشبختانه مسامحه می‌شود، عملی به نام «توشه رکنال» است- که یک نوع معاینه نظری و لمسی از طریق مقعد می‌باشد و از طرفی یکی از دقیقترین روشهای تعیین درجه حرارت فرد از طریق مقعد می‌باشد. با توجه به این موضوعات و این که این معاینات گاهی به خاطر احتیاط در جهت تشخیص یا رد برخی بیماریها انجام می‌شود و گاهی در تشخیص برخی بیماریها بسیار مؤثر و روش کم خرج و ساده‌ای به نظر می‌آید. آیا پزشک مرد مجاز است چنین معاینه‌ای را چه جهت آموزش (به وسیله دانشجویان) و چه جهت تشخیص احتمالی یا قطعی در مورد بیمار مردانجام دهد؟ و اگر با عدم انجام آن متوجه بیماری و راه درمان وی نشود آیا مسئول نیست؟, دقیقا مانند مسأله سابق است.
 اگر جسدی مجهول الهویه که اعضای قابل پیوندی داشته باشد دردسترس باشد، آیا می‌توان این اعضا را به بیماری که محتاج است پیوند زد؟, اگر موجب نجات جان مسلمانی از مرگ یا بیماری مهمی بشود جایز است.
 در فرض مسأله فوق اگر بعدا ولی متوفی پیدا شود و از این کار ناراضی باشد، چه باید کرد؟, در فرض فوق عدم رضایت او مشکلی ایجاد نمی‌کند و فرقی بین مجهول الهویه و غیر او نیست، ولی احتیاط صرف دیه آن در خیرات برای میت است.
 اگر شخصی وصیت کند بعد از وفاتش، اعضای قابل پیوندش را به بیماران پیوند زنند آیا مجاز به این کار هستیم؟, تنها با شرطی که در جواب مسأله ۱۴۴۲ گفته شد مجاز است.
 اگر شخصی وصیت کند بعد از وفاتش، اعضایش را به دیگران پیوند بزنند اما ولی وی پس از مرگش از این کار ناراضی باشد آیا مجازیم این کار را بدون اجازه ولی انجام دهیم؟, اجازه ولی در فرض جواب مسأله ۱۴۴۲ شرط نیست.
 اگر شخصی از پیوند اعضای خود به دیگران پس از مرگش ناراضی باشد ولی پس از وفاتش ولی وی مایل به این کار باشد، آیا می‌توانیم چنین کاری انجام دهیم؟, با شرط فوق جایز است.
 اگر شخصی در طول زندگیش نظر مخالف یا موافقی در مورد پیوند اعضایش نداشته باشد، آیا پس از مرگش می‌توان به اجازه ولی وی چنینکاری را انجام داد؟, اگر ضرورتی ایجاب کند مانعی ندارد.
 آیا برداشتن عضوی از بدن فرد زنده جهت پیوند، مستلزم پرداخت دیه می‌باشد؟, اگر با اجازه خود او باشد و خطری او را تهدید نکند جایز است و دیه ندارد.
 اگر احتمال بدهیم با برداشتن یک یا چند عضو از شخصی که زنده است، در آینده نزدیک یا دور، وی دچار عوارض خفیف یا شدید خواهد شد و از طرفی نجات جان بیمار دیگری وابسته به همین کار باشد و مورد دیگری نیز در دسترس نباشد، آیا مجازیم بدون آگاهی دادن شخص پیوند دهنده، چنین کاری را انجام دهیم؟ اگر به وی اطلاع بدهیم و با تمایل وی عضو پیوندی را از بدنش خارج کنیم، در صورت ایجاد عارضه در وی، آیا پزشک مسئول است؟, اگر عارضه مثلا به خاطر از دست دادن یک کلیه یا مانند آن باشد واجب نیست کسی برای نجات جان دیگری این کار را انجام دهد، اما اگر عارضه، خفیف و قابل تحمل باشد وجوب نجات جان دیگری با رضایت صاحب عضو بعید نیست و در صورتی که با اطلاع و رضایت صاحب عضو باشد و احتمال عارضه ضعیف بوده اما تصادفا گرفتار آن شود پزشک مسئول نمی‌باشد، مانند برداشتن یک کلیه که معمولا خالی از خطر است، ولی گاه ممکن است عارضه‌ای پیش آید.
 اگر مطمئن باشیم و یا احتمال دهیم که این پیوند رد خواهد شد و مفید نخواهد بود آیا مجازیم با خوش بینی و به عنوان کمک به بیمار، از بدن فرد زنده یا مرده دیگری عضوی را جداو به آن بیمار پیوند بزنیم؟, اگر اطمینان به عدم نتیجه باشد این کار جایز نیست ولی در صورت احتمال عقلایی، برداشتن عضو پیوندی از مرده مانعی ندارد و از زنده در صورت عدم ضرر و خطر نیز جایز است.
 با توجه به این که بعد از پیوند، شیمی درمانی ضروری به نظر می‌رسد و همین عمل باعث عوارضی خفیف یا شدید در بیمار می‌گردد، آیا پزشکی که مجبور به انجام این کار جهت عدم رد پیوند می‌باشد در ایجاد عوارض آن مسئول است؟, چنانچه قبلا مسأله را با بیمار در میان بگذارد و به او تفهیم کند و او رضایت بدهد مانعی ندارد.
 آیا برای شخص جایز است که اجازه دهد در حال حیات یا پس از مرگ، بعضی اعضای او که حفظ نفس بیمار بر آن متوقف نیست از قبیل انگشت، دست، قرنیه چشم و … را در مقابل وجه یا مجانا به دیگری پیوند زنند؟, در حال حیات مشکل است ولی بعد از مرگ در مواردی که اثر مهمی دارد مانعی ندارد.
 آیا می‌توان از اعضای بدن خوک به انسان پیوند زد؟, در موارد ضرورت مانعی ندارد.
 آیا بعد از قطع انگشتان سارق، بلافاصله پیوند زدن به دست خود سارق جایز می‌باشد یا مقصود باقی ماندن بر وضع بریدگی، برای عبرت دیگران می‌باشد؟, جایز نیست.
 در صورتی که بشر موفق به شبیه سازی برخی از اعضای انسان شود پیوند زدن آن به انسان چه حکمی دارد؟, مانعی ندارد.
 آیا با توجه به هزاران هزار بیمار دیالیزی و نظر به اینکه پیوند کلیهقطعی‌ترین درمان این عزیزان است، احتراما خواهشمند است نظریات خود را در مورد مسائل ذیل مرقوم بفرمایید: الف) به نظر حضرت عالی آیا پیوند عضو از فردی که دچار مرگ مغزی (با توجهبه نظر متخصصین با از کار افتادن مغز، کلیه اعضای بدن نیز پس از ساعتی از کار می‌افتد) شده است، جایز است یا نه؟ ب) آیا با وصیت فرد، چنین پیوندی جایز است؟ ج) چنانچه به نظر حضرت عالی پیوند عضو از فرد دچار مرگ مغزی شده جایز است، لطفا بفرمایید برای روشن شدن اذهان مردم نسبت به این امر چه باید کرد؟, هرگاه مرگ مغزی بطور کامل و مسلم باشد و هیچ گونه احتمال بازگشت به زندگی عادی وجود نداشته باشد، برداشتن بعضی از اعضا (خواه مانند قلب باشد یا کلیه یا عضو دیگر) برای نجات جان مسلمانی، مانعی ندارد، خواه وصیت به این کار کرده باشد یا نه ولی بهتر جلب رضایت اولیای میت است.
 آیا اهدای اعضای بدن، مثل قلب، کلیه و چشم، بعد از فوت و با موافقت ورثه جهت پیوند به انسان زنده دیگر جایز است؟, در موارد ضرورت اشکالی ندارد.
 پیوند عضوی که با قصاص قطع می‌شود جایز است؟, اشکال دارد.
 آیا فروش عضو قطع شده در حد یا قصاص یا واگذاری آن به مسلمان دیگر جایز است؟, اگر به منظور پیوند به دیگری باشد (همان گونه که در پیوند کلیه مرسوم است) با اجازه صاحب آن جایز است.
 خریدوفروش اعضا برای پیوند چه حکمی دارد؟, جایز است ولی بهتر این است که پول را در برابر اجازه برداشتن عضو بگیرد. سؤال۱۴۶۱- در موارد زیر آیا از فردی که در حال مرگ مغزی است ولی به وسیله دستگاه تنفس مصنوعی به حیات نباتی ادامه می‌دهد و از نظر پزشکی امکانبرگشت وی وجود ندارد و مرده تلقی می‌شود می‌توان عضوی را مثل چشم یا کلیه برای پیوند خارج کرد؟ الف- در مورد مسلمانان به طور کلی. ب- در مورد مسلمانان با وصیت قبلی و یا جواز اطرافیان. ج- در مورد غیر مسلمانان. با اجازه و رضایت قبلی خودش در مورد یک کلیه و مانند آن مانعی ندارد و اما در غیر مسلمان مطلقا جایز است و در مورد اعضای اصلی مانند مسأله ۱۴۵۶ است.
 آیا می‌توان تخفیف جرم محکومین به اعدام را موکول به اهدای عضوی از آنها برای نجات جان مسلمانی دانست؟, تنها صاحب حق در مورد قصاص یا دیات می‌تواند گذشت از تمام حق خود یا بعضی از آن را مشروط به اهدای عضوی که اهدای آن جایز است بکند و طرف مقابل می‌تواند این شرط را بپذیرد یا نپذیرد.
 آیا برداشتن قطعه‌ای از استخوان یا عضله از شخص مسلمان «با رضایت یا بدون رضایت» برای استفاده در بدن شخص غیر مسلمان که دشمنی با مسلمانان ندارد جایز است؟, اگر با اجازه بردارند و شخصی که از او برمی دارند به خطر جانی یا نقص عضو مهمی گرفتار نشود، مانعی ندارد.
 استفاده از باقیمانده‌های زایمانی جفت، پرده جنین و … برای اعمال جراحی دیگران، چه حکمی دارد؟, اشکالی ندارد.
 آیا انسان بالغ می‌تواند وصیت کند که بعد از مرگش اعضای بدنش را (مانند قلب و کلیه و…) بدون اخذ وجهی به بیماران نیازمند بدهند و سپس او را دفن کنند و آیا می‌تواند شرط کند که اعضا را بفروشند و در مواردی که وصیت می‌شود خرج یا اهدا کنند؟, این وصیت تنها در صورتی نافذ است که ضرورتی ایجاب کند که، اعضای بدن او را بردارند و بهتر این است که رایگان در اختیار نیازمندان بگذارند، هر چند گرفتن پول هم به صورتی که در بالا گفته شد مانعی ندارد.
 اگر مریضی به خاطر ضعف و ناراحتی اعضای مهم بدنش، مثل قلب در حال مرگ باشد و از طرفی جسد مرده‌ای نیز در اختیار باشد، آیا جایز است که عضو مورد نظر را از بدن میت برداریم و به بدن شخص مریض پیوند بزنیم؟, اگر زندگی آن مریض متوقف بر این کار باشد، واجب است.
 در چه سنی اهدای کلیه جایز است، آیا برای انسان غیر بالغ در صورتی که ولی او اجازه دهد این کار جایز است؟, اهدای کلیه برای غیر بالغ جایز نیست، چون ولی در اینگونه موارد ولایت ندارد.
 آیا جایز است شخص وصیت کند که اعضای بدنش را بعد از وفاتش به مریض مسلمانی که اعضای مهم بدنش مثل قلب و غیر آن در خطر است اهدا کنند، به شخص غیر مسلمان چطور؟, در مورد مریض مسلمان، در فرض مسأله اشکالی ندارد و اما در مورد مریض غیر مسلمان جایز نیست، مگر این که غرض مهمتری در کار باشد و یا این که کننده از کفار باشد.
 آیا برای طبیب جایز است که عملیات انتقال کلیه ازشخصی به شخص دیگر را عهده دار شود، در حالی که می‌داند اهداکننده کلیه پولی را در مقابل این کار می‌گیرد؟, در صورتی که باعث نجات جان مسلمانی شود جایز است.
 تعدادی از بیماران به دلیل ضایعات مغزی غیر قابل بازگشت و غیر قابل جبران، فعالیتهای قشر مغز خود را از دست داده و در حالت اغمای کامل بوده وبه تحریکات داخلی و خارجی پاسخ نمی‌دهند، در ضمن فعالیتهای ساقه مغز خود را نیز از دست داده، فاقد تنفس و پاسخ به تحریکات متفاوت نوری و فیزیکی می‌باشند. در اینگونه موارد احتمال بازگشت فعالیتهای مورد اشاره، مطلقا وجود نداشته، بیمار دارای ضربان خودکار قلب بوده که ادامه این ضربان هم موقتی و تنها به کمک دستگاه تنفس مصنوعی به مدت چند ساعت و حد اکثر چند روز مقدور می‌باشد. این وضعیت در اصطلاح پزشکی مرگ مغزی نامیده می‌شود از طرفی نجات جان عده دیگری از بیماران منوط به استفاده از اعضای مبتلایان به مرگ مغزی است. با عنایت به اینکه این اشخاص فاقد تنفس، شعور، احساس و حرکت ارادی هستند و هیچ گاه حیات خود را بازنمی یابند: الف) آیا در صورت احراز شرایط فوق می‌توان از اعضای مبتلایان به مرگ مغزی برای نجات جان بیماران دیگر استفاده کرد؟ ب) آیا صرف ضرورت نجات جان مسلمانان نیازمند به پیوند عضو، برای جواز قطع عضو کافی است یا اذن قبلی و وصیت صاحب عضو نیز لازم است؟ ج) آیا اطرافیان میت می‌توانند پس از مرگ مغزی چنین اجازه‌ای بدهند؟ د) آیا انسان می‌تواند در زمان حیات خود با امضای کارتی رضایت خود را برای برداشتن اعضای بدنشدر صورت عارضه مرگ مغزی، جهت پیوند به انسانهای مسلمان نیازمند اعلام نماید؟ ه-) آیا در موارد جواز قطع اعضا دیه ثابت است یا ساقط می‌شود؟ و) در صورت ثبوت دیه، پرداخت آن بر عهده کیست پزشک یا بیمار؟ ز) موارد مصرف دیه مذکور کدام است؟, الف) جواب این مسأله در سابق گفته شد ولی از نظر اهمیت مسأله توضیحاتی عرض می‌شود که در موارد مرگ مغزی بصورتی که در بالا ذکر شده اگر موضوع قطعی و یقینی باشد چنان فردی در این گونه احکام مانند میت است (هر چند پاره‌ای از احکام میت مانند غسل و نماز و کفن و دفن و غسل مس میت بر او جاری نمی‌شود) بنابراین برداشتن اعضای او برای نجات جان مسلمانها مانعی ندارد. ب) در مواردی که عضو را بعد از مرگ کامل برمی دارند و نجات جان دیگران منوط به آن است، اذن قبلی یا اجازه بازماندگان لازم نیست، هرچند بهتر است. ج) از جواب بالا معلوم شد. د) از جواب بالا معلوم شد. ه-) در موارد جواز قطع اعضا، احتیاط دادن دیه است. و) بر عهده کسی است که عضو را قطع نموده است. ز) در کارهای خیر برای میت مصرف می‌شود.
 آیا مجازیم مسلمانی را که وصیت کرده بعد از وفاتش وی را تشریح کنند، تشریح نماییم؟, تشریح مرده مسلمان برای مقاصد طبی به چند شرط جایز است: الف) مقصود یادگرفتن و تکمیل اطلاعات طبی برای نجات جان مسلمانان بوده باشد و بدون تشریح این مقصود حاصل نشود. ب) دسترسی به مرده غیر مسلمان نباشد. ج) به مقدار ضرورت و احتیاج قناعت شود و اضافه بر آن جایز نیست. با چنین شرایطیتشریح جایز بلکه واجب است.
 اگر ندانیم جسدی که در اختیار ماست جسد یک مسلمان است یا کافر یا اهل کتاب، آیا مجازیم آن را تشریح نماییم؟, اگر جسد از بلاد اسلامی نباشد مانعی ندارد و اگر مربوط به بلاداسلامی است ظاهر این است که جسد مسلمان است و احکام مسلمان بر او جاری می‌شود و اگر از بلدی است که هر دو گروه به طور وسیع در آن هستند نیز مانعی ندارد و اگر ندانیم از کدام بلد است آن هم جایز است.
 آیا تفاوتی بین اهل تسنن و اهل تشیع در عدم جواز تشریح جسد بدون ضرورت وجود دارد؟, تفاوتی وجود ندارد.
 آیا می‌توان جسد افراد به ظاهر مسلمان- مسلمان اسمی- را که به خاطر ارتداد، فساد اخلاقی، قاچاق مواد مخدر، مسائل سیاسی و … اعدام شده‌اند تشریح نمود؟, در مورد مرتد جایز است و در مورد دیگران تنها طبق ضرورتهای فوق جایز می‌باشد.
 آیا می‌توان برای تشریح، جهت آموزش، به علت کمبود جسد و استخوان که بدون آنها آموزش امکان پذیر نیست اقدام به نبش قبر غیر مسلمان نمود؟, هرگاه مفسده خاصی بر آن مترتب نشود، اشکالی ندارد.
 در فرض مسأله فوق اگر ندانیم این قبر متعلق به مسلمان یا غیر مسلمان است، آیا مجازیم نبش قبر انجام دهیم؟, مانند مسأله ۱۴۷۲ می‌باشد، به شرط این که قراینی که نشانه اسلام است در آن قبر نباشد.
 در صورت کمبود جسد استخوان، آیا می‌توانیم استخوانهایی را که در بیابان و قبرستان‌ها می‌یابیم و یا به وسیله عملیات حفاری شهرداری‌ها در سطح خاک ظاهرمی شوند چه متعلق به مسلمان باشد و چه غیر مسلمان مدتی جهت آموزش استفاده کرده و بعد از اتمام کار، به یک مرکز آموزشی هدیه نماییم و یا دفن کنیم؟, نسبت به غیر مسلمان اشکالی ندارد و نسبت به مسلمین تنها در صورت ضرورت تشریح و تکمیل اطلاعات طبی جایز است و بعدا باید آن را دفن کرد.
 الف) آیا برای تشخیص علت مرگ جهت پیشرفت علم پزشکی و تعلیم به دانشجویان، کالبد شکافی جایز است؟ ب) اگر کالبد شکافی برای کشف جرم شناسایی قاتل باشد حکم چگونه است؟ ج) اگر کالبد شکافی تنها راه برای رهایی یک متهم بی گناه از مرگ باشد قضیه چه حکمی دارد؟, در صورتی که ضرورتی ایجاب کند که کالبد شکافی شود مانند نجات جان متهم بی گناه و شناسایی قاتل و تعلیماتی که برای دانشجویان ضروری است، مانعی ندارد.
 اگر برای تشخیص حیات یا مرگ مصدومی تنها راه، منحصر به شکافتن یکی از شریانهای وی باشد بفرمایید: الف) آیا این کار جایز است؟ ب) آیا این عمل در صورت ضرورت مستلزم پرداخت دیه می‌باشد و دیه آن به عهده کیست؟, جایز است و دیه هم ندارد.
 معمولا برای کسب اطلاعات بیشتر پزشکی در جهت تشخیص امراض و درمان آنها روی انسانها آزمایشهای طبی گوناگونی که گاه خطرناک هم می‌باشد انجام می‌دهند، بفرمایید: الف) اگر بیمار یقین داشته که چنانچه خود را در معرض چنین آزمایشاتی قرار دهد به استقبال خطرات جانی برای خود رفته است ولی از طرفی هم به پیشرفت علم پزشکی و به معالجه و مداوای جامعه مسلمانان در آینده کمک نموده است، آیااستفتاءات جدید (مکارم)، ج ۱، ص: ۴۵۰خود را در معرض چنین آزمایشاتی قرار دادن جایز است؟ ب) اگر ضرر جانی محتمل، ولی کمک به علم پزشکی فوق الذکر قطعی باشد آیا در این صورت می‌تواند خود را در معرض آزمایش قرار دهد؟ ج) اگر هیچ گونه علمی به ضرر جان برای خود نداشته باشد و فایده آزمایش هم برای کمک فوق الذکر محتمل باشد، چه حکمی دارد؟ د) اگر فایده آزمایشات فوق الذکر به سود تمامی افراد بشر تمام گردد بفرمایید حکم خود را در معرض قرار دادن در صورت علم به ضرر و یا احتمال ضرر و یا عدم علم به ضرر چه خواهد بود؟ ه-) در صورتی که آزمایشات فوق برای اهداف فوق الذکر هیچ گونه ضرری برای انسان بیمار نداشته باشد، آیا طبیب بدون اطلاع دادن به بیمار و بدون کسب اجازه از او می‌تواند چنین اقدامی نماید؟ و) اگر در صورت ضرورت انجام چنین آزمایشاتی جایز باشد، چگونه بودن آن ضرورت را بیان فرمایید؟, الف) جایز نیست. ب) اگر احتمال آن قوی باشد مشکل است. ج) اشکالی ندارد. د) تنها در صورتی که احتمال ضعیف باشد می‌تواند اقدام کند. ه-) اگر آزمایشها، جزئی از معالجه بیمار یا مقدمه درمان او باشد مانعی ندارد. در غیر این صورت نیاز به اجازه دارد. و) در صورتی که نجات جان مسلمانان بستگی به آزمایش روی این شخص داشته باشد و این شخص راضی باشد اشکالی ندارد.
 اگر آزمایشات فوق روی حیوانات انجام شود که در پایان آنها از بین خواهند رفت، بفرمایید صرف نظر از ضمان، آیا چنین کاری برای پیشرفت کارهای پزشکی جایز است؟, مانعی ندارد.
 در صورتی که ضرورت داشته باشد علت مرگ یکشخص به طور مثال جهت تعیین قاتل وی مشخص شود، آیا مجازیم جسد وی را در پزشکی قانونی تشریح نماییم و یا اگر مدفون باشد، نبش قبر کرده، جسد وی را بررسی نماییم؟, در صورت ضرورت هر دو مورد جایز است.
 با وجود امکان تهیه جسد کافر از خارج- چنانچه در بعضی از ممالک اسلامی عمل می‌شود- آیا واجب است مسئولین مربوطه اقدام نمایند؟ و با وجود امکان تهیه، ضرورت جواز تشریح میت مسلمان پیدا می‌شود یا خیر؟, لازم است تا آنجا که امکان دارد از جسدهای دیگر استفاده شود.
 آیا تشریح بدن در جایی که جایز است دیه دارد؟, تشریح بدن انسان در آنجا که شرعا جایز است دیه‌ای ندارد.
 اطبا در آزمایشگاه، منی مرد «اسپرم» را با منی زن «اوول» در لوله آزمایش قرار داده و آن را رشد می‌دهند، بفرمایید: الف) آیا نطفه رشد یافته را می‌توان دور افکند یا این که حکم سقط جنین را پیدا می‌کند و باید تا طفل کامل (صاحب روح) شدن از وی محافظت نمود؟ ب) اگر دور افکندن آن جایز نباشد، آیا باید دیه سقط جنین پرداخت شود و در صورتی که باید پرداخت شود به عهده کیست؟ ج) آیا دوراندازی آن در زمان قبل از ولوج روح یا بعد از ولوج، فرق دارد، لطفا بیان نمایید؟ د) در مورد سؤال فوق آیا فرقی بین منی مرد اجنبی با منی زن اجنبیه برای لقاح و رشد در لوله آزمایشگاهی هست؟ ه-) اگر منی مرد و زن اجنبی و اجنبیه باشد، آیا اصل انجام این عمل جایز است؟, الف) نگهداری آن واجب نیست. ب) از جواب قبل روشن شد که دیه ندارد. ج) مادامی که به صورت انسان زنده‌ای در نیامده، حفظ آن دلیلی ندارد. د) تفاوتی نیست. ه-) خالی از اشکال نیست.
 اطبا می‌توانند جنین را از شکم زنی که نمی‌تواند آن را در رحم معیوب خود پرورش دهد و سقط می‌کند خارج نموده و در رحم سالم زن دیگری قرار داده که در آنجا به رشد خود ادامه داده تا به طور طبیعی متولد شود، بفرمایید: الف) آیا اگر زن دوم هم همسر شوهر زن اول باشد (که نطفه متعلق به یک شوهر می‌شود) این کار جایز است؟ ب) در صورتی که زن دوم با شوهر زن اول بیگانه و اجنبی باشد، آیا این کار جایز می‌باشد؟ ج) اگر انجام این کار قبل از ولوج روح یا بعد از ولوج روح فرق دارد، آن را بیان فرمایید؟, در هر سه صورت، انتقال جنین (بعد از انعقاد نطفه) مانعی ندارد، ولی چون معمولا مستلزم نظر و لمس حرام است، تنها در مواردی مجاز می‌باشد که ضرورتی وجود داشته باشد.
 آیا سقط عمدی جنینی که مطمئنیم یا احتمال می‌دهیم، معیوب و نارسا می‌باشد در هر ماهی از بارداری اگر دیه لازمه هم پرداخت شود، مجاز است؟, هرگاه در مراحل ابتدایی جنین باشد و جنین به صورت انسان کامل در نیامده باشد باقی ماندن جنین در آن حالت سپس تولد ناقص آن باعث عسر وحرج شدید برای پدر مادر گردد، با این شرایط مانعی ندارد و احتیاطا باید دیه را بدهند.
 اگر طبیب تشخیص قطعی دهد که ماندن جنین در شکم مادر موجب مرگ مادر می‌گردد، بفرمایید: الف) آیا جایزاست جنین را در شکم مادر از بین ببرد تا مادر سالم بماند؟ ب) آیا می‌توان مادر را به همان حال باقی نهاد تا بچه سالم بماند و مادر بمیرد؟ ج) اگر در باقی گذاردن مادر به همان حال، احتمال مرگ، هم برای مادر و هم برای بچه در کار باشد تکلیف چیست (یعنی احتمال مرگ و سلامت برای هر دو مساوی باشد)؟ د) اگر حکم فوق نسبت به جنین قبل از ولوج روح فرق پیدا می‌کند حکم هر دو حال را توضیح فرمایید؟, الف) چنانچه خلقت جنین کامل نشده مانعی ندارد. ب) هرگاه بچه به صورت انسان کامل در نیامده باشد، سقط جنین برای نجات مادر اشکال ندارد. ج) اگر بدانیم یکی از آن دو قطعا نجات پیدا می‌کند باید آنها را به حال خود گذاشت تا یکی از آن دو بدون دخالت انسان دیگری نجات یابد و اگر امر دایر میان این است که هر دو بمیرند یا فقط جنین بمیرد می‌توان جنین را سقط کرد تا مادر زنده بماند. د) از جوابهای بالا معلوم شد.
 با عکس برداری از جنین درون شکم مادری معلوم شد که جنین ناقص الخلقه می‌باشد و پس از تولد مانند تکه گوشتی به کناری خواهد افتاد و هیچ گونه فعالیتی نمی‌تواند داشته باشد و فاقد هرگونه درک و شعور انسانی خواهد بود، بفرمایید: الف) آیا جایز است در همان حال جنین بودن- قبل از ولوج روح یا بعد از ولوج روح- وی را از بین برد و جنین را ساقط نمود؟ ب) اگر این طفل به دنیا آمد و سپس مریض شد، آیا جایز است که هیچ گونه اقدامی در مورد درمانوی انجام نداد تا زودتر بمیرد و چه بسا از درد و رنج هم راحت شود؟, الف) مانند مسأله ۱۴۸۴ است. ب) خالی از اشکال نیست.
 بر طبق تشخیص پزشکان، جنینی هست که اگر در شکم مادر بماند خواهد مرد ولی اگر آن را از شکم مادر خارج نمایند و در دستگاه مخصوص (انکوباتور) بگذارند زنده می‌ماند و به رشد و حیات خود ادامه می‌دهد، بفرمایید: الف) تکلیف در این مورد چیست، آیا می‌توان بچه را از شکم مادر خارج نمود؟ ب) آیا قبل از ولوج روح و یا بعد از ولوج، حکم فرق می‌کند آن را هم بیان فرمایید؟, الف) اگر این موضوع قطعی باشد نه تنها اشکالی ندارد بلکه اقدام بر آن مطابق احتیاط است. ب) تفاوتی ندارد.
 در مواردی که پزشک باید سقط جنین کند، دیه لازمه باید توسط چه کسی پرداخت شود؟ آیا حتما باید قبلا پزشک شرط کند که دیه به عهده وی نیست و آیا این شرط، جهت رفع دین از وی کافی است؟, احتیاط این است که طبیب با بیمار یا کسان او شرط کند که دیه را خودشان بپردازند و الا خودش باید عهده دار بشود (بنابر احتیاط).
 اگر طبیبی متوجه شود که جنین درون شکم مادری، دارای نقص عضو می‌باشد که در صورت اطلاع دادن به والدین او، احتمال می‌دهد آنان اقدامبرای سقط جنین بنمایند و شاید هم در مقام معالجه نقص عضو از جنین برآیند که احتمال بهبودی بسیار کم است و در ضمن اگر اطلاع ندهد در معرض شکایت والدین نسبت به عدم اطلاع به آنان از وضعیت جنین قرار نخواهدگرفت، بفرمایید وظیفه طبیب در اینجا چیست؟, اطلاع دادن اشکالی ندارد.
 بیمارانی که از درد، شدیدا رنج می‌برند چنانچه به آنان مسکن‌های قوی داده شود، دردشان تسکین خواهد یافت، لیکن به احتمال قوی به این خاطر بعدا دچار عوارض جنین و ناراحتیهایی خواهند شد، بفرمایید تکلیف طبیب نسبت به اینگونه بیماران چیست؟, هرگاه ضرری باشد که در برابر تسکین درد شدید در میان عقلا قابل پذیرش باشد اشکالی ندارد و اگر ضرر مهمی است که او را به خطر می‌اندازد، جایز نیست و اگر برای خودش ضرر نداشته باشد بلکه برای جنین ضرر داشته باشد نیز مسأله همین است.
 اگر پزشک به طور قطع تشخیص دهد که فرزندان بعدی زن و شوهری، ناقص العضو خواهند شد، بفرمایید: الف) آیا بر طبیب واجب است در صورت سؤال والدین، واقعیت را به آنان اطلاع دهد؟ ب) آیا در صورت عدم سؤال آنان، بر طبیب واجب است به آنان بگوید تا آنان از پیدا کردن چنین فرزندانی جلوگیری نمایند، اگر واجب نیست آیا گفتنش حرام می‌باشد؟ ج) اگر طبیب احتمال دهد که آنان در صورت اطلاع از این جهت هر باری که فرزند پیدا کنند اقدام به سقط وی خواهند نمود، در اینجا وظیفه طبیب چیست گفتن یا نگفتن؟, الف) واجب نیست مگر این که در سرنوشت بیمار اثر مهمی داشته باشد. ب) در اینگونه موارد اگر مسأله مهمی است طبیب کتمان نکند. ج) طبیب باید به وظیفه خود عمل کند و اگر بیمار عمل خلافی انجام دهد او مسئول نیست، منتها طبیب وظیفه خود را در امر به معروف و نهی از منکر انجام دهد. سؤال۱۴۹۵- خانمی دچار بیماری چشمی گردیده که اطبا نظر به عمل جراحی به طور اورژانسی داده‌اند، اما متأسفانه این خانم دارای حمل سه ماهه می‌باشد که باید سقط جنین انجام دهد و بعد عمل جراحی چشم را به انجام برساند و اگر چشم خود را عمل نکند کور می‌شود و همچنین ضررهای زیادی نسبت به جنین وارد می‌گردد در این صورت آیا سقط جنین جایز است؟ در فرض مسأله پایان دادن به بارداری ظاهرا مانعی ندارد.
 آیا بعد از انعقاد نطفه از بین بردن آن جایز است؟, در صورتی که یقین یا خوف خطر یا ضرر مهمی برای مادر نباشد جایز نیست و دیه دارد.
 آیا سقط جنین صورت مجازی دارد؟, در صورتی که یقین یا خوف خطر یا ضرر مهمی برای مادر داشته باشد در مراحل اولیه جایز است.
 سقط جنین مسلمان و کافر چه حکمی دارد؟, ساقط کردن جنین مسلمان واضح است که جایز نیست، حتی اگر فرزند نامشروع باشد و در مورد بچه‌های کفار نیز ساقط کردن مجاز نیست، حتی اگر در مذهب آنها فرزند نامشروع باشد.
 آیا سقط جنین جایز است و اگر جایز باشد دیه دارد؟, در صورتی که از گفته متخصصین یقین یا خوف خطر یا ضرر مهمی حاصل شود اقدام به سقط جنین جایز است (مادامی که به صورت انسان کاملی در نیامده باشد) و چون احتمال تعلق دیه می‌رود احتیاط آن است که ورثه این کودک (غیر از پدر و مادر) با میل و رضای خود از آن صرف نظر کنند.
 آیا در موارد زیر قبل از ولوج روحمی توان سقط درمانی انجام داد: الف) بیماریهایی که می‌دانیم مسلما جنین پس از تولد خواهد مرد. ب) بیماریهای ژنتیکی. ج) ناهنجاریهای نوزادان مثل آنانسفالی., سقط جنین در این موارد اشکال دارد به خصوص اینکه پیش بینی‌های فوق جنبه قطعی ندارد.
 عوامل فوق در مورد جنین پس از ولوج روح چگونه خواهد بود؟, جایز نیست.
 ولوج روح چه زمانی می‌باشد؟, هنگامی که بچه در شکم مادر به حرکت در می‌آید که معمولا در حدود چهارماهگی است.
 در زن حامله‌ای که مبتلا به سرطان رحم شده است و درمان آن هم به اشعه درمانی نیاز دارد و دادن اشعه هم باعث ناقص الخلقه شدن جنین می‌شود آیا می‌توان قبل از اشعه درمانی، سقط درمانی کرد؟, اگر ناقص الخلقه شدن او قطعی و شدید است و در مراحل نخستین بارداری و قبل از رسیدن به مرحله جنین کامل باشد و راه درمان نیز منحصر به این راه گردد مانعی ندارد.
 معمول است که در زنان حامله مبتلا به سرطان «مثلا سرطان پستان» اگر سرطان از نوع پیشرفته باشد حمل در هر مرحله‌ای باشد سقط درمانی را انجام داده و به درمان مادر می‌پردازند، از دو نظر یکی اینکه حیات مادر در خطر است ودیگر اینکه با اجازه ندادن به ختم حاملگی هم مادر از بین می‌رود و هم فرزند بدون مادر به جای می‌ماند که نیاز به مهر مادری دارد و اگر سرطان از نوع اولیه باشد اگر حاملگی در ماههای انتهایی است صبر می‌کنند تا جنین به حد قابلیت زندگی برسد و سپس با عمل جراحی جنین را زودتراز موعد از شکم خارج و تحت مراقبت ویژه او را بزرگ می‌کنند و اگر حاملگی در ماههای اولیه است سقط درمانی انجام شده و درمان سرطان هم صورت می‌پذیرد البته در این موارد سقط درمانی در صورتی انجام می‌پذیرد که درمان اساسی سرطان برای جنین مضر باشد مثل شیمی درمانی یا اشعه درمانی آیا تعاریف فوق با احکام اسلام مطابقت دارد؟, اگر حیات مادر در خطر باشد و جنین ماههای اول را طی کند مانعی ندارد. متولد کردن بچه قبل از موعد و پرورش او با شرایط ویژه هم اشکالی ندارد.
 سقط جنین غیر شیعه چگونه است؟, سقط جنین در هیچ مورد جایز نیست، مگر در موارد ضرورت.
 پس از ولوج روح، اگر علم به تلف شدن مادر و جنین باشد، آیا سقط جنین جایز است؟, در فرض مسأله که اگر مادر به همان حال باقی بماند، هر دو می‌میرند، می‌توان با سقط جنین، جان مادر را نجات داد.
 اگر مادری برای سقط بچه‌اش کاری انجام ندهد، لکن با مراعات نکردن موارد لازم و تهیه نکردن شرایط حفظ جنین، باعث سقط بچه شود، آیا کار حرامی کرده است؟, اگر در حفظ جنین مطابق معمول کوتاهی کرده باشد مسئول است.
 زنی که در ماه هفتم حاملگی به سر می‌برد، در اثر تصادف نیاز به عمل جراحی فوری پیدا می‌کند، که لازمه‌اش بیهوش نمودن اوست، ولی در اثر بیهوشیبچه می‌میرد (علم یقینی به فوت بچه داریم) آیا جایز است مادر، جراحی و عمل شود؟, اگر جان مادر در خطر است و راه منحصر به عمل جراحی وبیهوشی باشد مانعی ندارد.
 در فرض بالا در صورتی که احتمال فوت بچه برود، آیا بازهم جایز است مادر عمل شود؟, با شرایط بالا، این فرض به طریق اولی جایز است.
 دکترها به مادری دارویی را داده‌اند که بخورد تا بچه‌اش سالم بماند و سقط نشود، آیا زن می‌تواند به منظور سقط جنین دارو را استفاده نکند؟, جایز نیست.
 جلوگیری از انعقاد نطفه، شرعا چگونه است؟, برای جلوگیری از انعقاد نطفه هر وسیله‌ای که بی ضرر باشد و باعث نقص مرد یا زن (مثل اینکه مرد یا زن برای همیشه از قابلیت تولید مثل بیفتد) نشود مجاز است، ولی اگر مستلزم نظر یا لمس حرام باشد جایز نیست مگر در موقع ضرورت.
 خانمی برای جلوگیری از بارداری می‌خواهد دستگاه بگذارد و برای این کار دکتر زن باید به عورت او نگاه کند دست بزند. با توجه به این دو نکته غیر مجاز و این که جلوگیری از بارداری معالجه نیست، آیا این کار جایز است؟, اگر ضرورت فردی یا اجتماعی نباشد جایز نیست و در صورت ضرورت (به تشخیص اطبای مورد وثوق) جایز است.
 آیا مرد می‌تواند به زن دائمی خود بگوید نباید بچه دار شوی؟, زن را نمی‌توان مجبور کرد که مثلا لوله‌های خود را ببندد، حتی نمی‌توان او را مجبور کرد که به وسیله قرص و مانند آن جلوگیری کند، ولی مرد می‌تواند با خوردن دارو یا استفاده از آمپول یا مانند آن، موقتا از انعقاد نطفه جلوگیری کند.
 بستن لوله‌های رحم به منظور جلوگیری از حمل چه حکمی دارد؟, تا ضرورتی نباشدجایز نیست.
 بستن لوله‌های «منی بر» در مردان (وازکتومی) و لوله‌های «منی بر» در زنان (تریکتومی) که اکثرا موجب عقیمی دائمی می‌گردد چه حکمی دارد؟, اگر موجب عقیم شدن دائم است اشکال دارد.
 بستن لوله‌های رحم از نظر شرع مقدس اسلام در بیماریهای مختلف چه حکمی دارد؟, هرگاه قابل بازگشت نباشد جایز نیست و در صورت قابل بازگشت بودن جایز است (مشروط بر اینکه موجب لمس و نظر حرام نشود) ولی در موارد ضروری جایز است.
 در مورد استفاده از «آی یو دی» که اثر آن جلوگیری از لانه گزینی نطفه بسته شده است آیا جواز شرعی وجود دارد یا خیر؟, هرگاه موجب لمس و نظر حرام نشود مانعی ندارد، مگر این که ضرورت فردی یا اجتماعی ایجاب کند.
 آیا زن بدون اجازه شوهر می‌تواند اقدام به بستن لوله بنماید؟, اگر ضرورتی نباشد جایز نیست.
 در مواردی که حاصل حاملگی جنینهای دارای نقص در خلقت یا بیماری ژنتیکی است، آیا می‌توان با بستن لوله‌های زن یا مرد اقدام به جلوگیری از حاملگی بعدی کرد؟, هرگاه خوف ضرر و خطر قابل ملاحظه‌ای هرچند نسبت به بچه وجود داشته باشد جایز است.
 در صورتی که بستن لوله‌های زن یا مرد اجازه داده شود حق تقدم با کدام یکی است؟, در شرایط مساوی بعید نیست مرد مقدم باشد.
 با توجه به منابع علمی پزشکی معتبر در مورد مادرانی که بیش از پنج زایمان داشته‌اند و دارای سن بالاتر از ۳۵ سال می‌باشند مبنی بر این که اگر حامله شوند در معرض خطرات جسمی قرار دارند، آیا مجاز به بستنلوله‌های رحم هستند؟, چنانچه خطر قطعی یا به احتمال قابل ملاحظه‌ای باشد جایز است.
 پزشکی که در استخدام دولت می‌باشد، بفرمایید: الف) اگر از طرف دولت موظف شد برای کنترل موالید، مردان و زنان را عقیم سازد چه تکلیفی دارد؟ ب) اگر طبیب را برای انجام این کارها مجبور نمودند در چه مرحله‌ای از اجبار، چنین اقدامی برای وی معصیت محسوب نمی‌گردد؟ ج) آیا در مورد اجبار، ضمانی هم به عهده طبیب خواهد آمد؟, الف) هرگاه کارشناسان متدین ضرورت این کار را تصدیق کنند مانعی ندارد. ب) اگر منظور از اجبار این است که شغل خود را از دست می‌دهد، نباید تن به کار حرام بدهد. ج) طبیب در این حال ضامن است.
 آیا برای جلوگیری از بچه دار شدن، جایز است لوله زنان یا مردان بسته شود؟, در مواردی که به تشخیص اهل خبره، کنترل جمعیت ضرورت داشته باشد، برای جلوگیری از انعقاد نطفه هر وسیله مشروعی که بی ضرر باشد و باعث نقص مرد یا زن (مثل اینکه مرد یا زن برای همیشه از قابلیت تولید مثل ساقط شوند) نشود ذاتا مجاز است ولی اگر مستلزم نظر و لمس نامشروع باشد، تنها در صورت ضرورت فردی یا اجتماعی جایز است.
 تبلیغ و ترویج مردم مسلمان ایران در امر جلوگیری و کنترل جمعیت به عنوان یک کار فرهنگی، اقتصادی و اجتماعی جامعه ایرانی در منابر و محافل دینی، شرعا چه حکمی دارد؟ آیا خلاف شرع است (بدون اینکه کسی ما را وادار سازد و این را تشخیص شخصی دانسته و انجام دهیم)؟, در صورتی که اهل خبره و کارشناسان متدین، مسأله کنترل ومحدود ساختن موالید را یک ضرورت اجتماعی تشخیص دهند، شرعا می‌توان به طور موقت با آن موافقت کرد و یا در صورت لزوم به طور حساب شده از آن تبلیغ نمود. در ضمن باید توجه داشت که افزایش نسل به عقیده هیچ کس جزء واجبات نیست و بنابراین محدود ساختن، حرام نمی‌باشد، مگر در مناطقی که تغییر بافت جمعیتی به زیان مسلمین یا پیروان مکتب اهل البیت (علیهم السلام) باشد که در چنین مواردی باید برنامه کنترل موالید تعطیل شود. در ضمن باید در موارد کنترل جمعیت به جای افزایش کمی به سراغ افزایش کیفی رفت، تا مسلمانانی عالم‌تر و کارآمدتر به جامعه اسلامی تحویل داده شود و عزت و عظمت مسلمین حفظ شود و نیز باید توجه داشت که در مواردی که طبق تشخیص اهل خبره متعهد، کنترل جمعیت ضروری است، باید حتما از وسایل مشروع استفاده کرد، نه از وسایل نامشروعی مانند سقط جنین و امثال آن.
 حکم کاهش رشد جمعیت با استفاده از قرصهای ضد حاملگی و اعمال جراحی چیست؟, برای جلوگیری از انعقاد نطفه، هر وسیله مشروعی که بی ضرر باشد و باعث نقص مرد یا زن (مثل اینکه مرد یا زن برای همیشه از قابلیت تولید مثل ساقط شوند) نشود ذاتا مجاز است ولی اگر مستلزم نظر و لمس نامشروع باشد تنها در صورت ضرورت فردی یا اجتماعی جایز است.
 اگر دکترها به خانمی بگویند که حاملگی برایت خطرهایی دارد آیا زن می‌تواند لوله‌های رحم خود را ببندد اگر چه مستلزم عقیم شدن دائم و یا مستلزم نظر و لمس حرام باشد؟ آیا ایناز مصادیق اضطرار است؟, در صورتی که از گفتار دکترها خوف خطر حاصل شود مجاز هستید.
 آیا جایز است نطفه مرد بیگانه‌ای را به زن شوهرداری تلقیح کرد؟ نطفه شوهرش چطور؟, تلقیح نطفه مرد بیگانه به آن زن جایز نیست و تلقیح نطفه شوهر اگر مستلزم نگاه و لمس نامحرم باشد تنها در موقع ضرورت جایز است.
 منی مرد تا ۷۲ ساعت بعد از مرگ از نظر علمی دارای حیات کامل است. اگر زوجه درخواست تلقیح مصنوعی از شوهر متوفای خود بکند آیا اطبا مجاز به این کار هستند و حکم ولد چیست؟ لازم به ذکر است که این عمل بعضا در خارج اعمال می‌گردد و عمدتا در مواردی است که زوجه از زوج فرزندی نداشته باشد و در همان اوایل ازدواج به هر دلیلی زوج متوفی گردد., اشکال دارد.
 رحم بانویی به هر علت قادر به نگاهداری جنین نیست و سقط می‌کند. با آمیزش نطفه وی و شوهرش در آزمایشگاه و انتقال جنین به رحم زن دیگری که شوهر ندارد به اصطلاح مادر جانشین و یا مادر قائم مقام نامیده می‌شودبچه رشد می‌کند و به موقع، متولد می‌شود و برابر قرارداد مزد معینی به مادر جانشین داده می‌شود تا کودک تحویل زن و شوهر گردد. آیا این امر می‌تواند جایز باشد؟, این کار ذاتا مانع شرعی ندارد ولی مسائل جنبی حرامی از قبیل لمس کردن و نظر کردن در آن موجود است. هرگاه به وسیله محرمی مانند شوهر انجام شود به این صورت که نطفه خود و یکی از دو همسرش را بگیرد و ترکیبو در رحم همسر دیگر (هرچند عقد موقتی با او خوانده باشد) کشت کند، مرتکب حرامی نشده و در غیر این صورت برای مجاز بودن این محرمات جنبی باید ملاحظه کرد که آیا این کار ضرورتی پیدا کرده است یا نه؟
 در مفروض سؤال قبل اگر این عمل چه جایز باشد و یا نه به هر حال انجام بگیرد، با وجود اینکه این کودک در رحم مادر جانشین بزرگ شده است اما دارای صفات ارثی زن اول می‌باشد. با توجه به آیه دوم سوره مبارکه مجادله به کدام یک از این دو زن تعلق دارد و وارث کدام یک از آنهاست؟, این فرزند متعلق به صاحبان نطفه و با آنها محرم است و از آنها ارث می‌برد و در مورد مادر جانشین به منزله فرزند رضاعی است بلکه از آن در بعضی جهات اولویت دارد چرا که تمام گوشت و استخوان او از وی روییده است بنابراین حرام است که بعدا با آن زن و فرزندان او ازدواج کند اما ارث نمی‌برد.
 شوهر نطفه ندارد و همسرش سالم و نطفه دار است. آیا می‌شود نطفه مرد اجنبی را با نطفه این زن شوهردار مخلوط کرد و به رحم این زن تزریق نمود؟, جایز نیست.
 مرد نطفه ندارد و از همسرش جدا شده است، اگر این زن به صیغه مردی درآید، نطفه این مرد جدید و نطفه زن را ترکیب می‌کنند، زن بعد از پایان صیغه و عده به عقد شوهر اول درمی آید و بعدا آن نطفه را به داخل رحم زن تزریقمی کنند در این صورت پدر ومادر، ارث و محرمیت به چه صورت است و حکم شرعی آن چیست؟, اگر ضرورتی ایجاب کند جایز است ولی فرزند به صاحبان اصلی نطفه تعلق دارد.
 آیا پیوند تخمدان زن اجنبی (مانند پیوند کلیه) به زوجه برای باردار شدن جایز است و اگر جایز است آیا: الف) دیه دارد؟ ب) تخمدان را می‌توان فروخت؟ ج) حکم اولاد زوجه چگونه است؟ د) زن اجنبی حقی مانند مادر بودن پیدا می‌کند یا خیر؟, چنانچه ضرورتی برای این کار نباشد از آن صرف نظر کنید و اگر ضرورتی وجود دارد، بعد از پیوند این عضو جزء بدن آن زن می‌شود و فرزند مال خود اوست و در فرض فوق دیه ندارد و خریدوفروش آن جایز است، هرچند بهتر این است که پول را در مقابل اجازه برداشتن عضو مزبور بگیرد نه در مقابل خود آن.
 بعضی از مؤمنین و مؤمنات که برای اولاددار شدن به مراکز ناباروری مراجعه می‌کنند و از حیث نطفه نقایصی دارند، آیا می‌توانند از نطفه هایی که در بانک نطفه نگهداری می‌شود در لقاح مصنوعی با منی خود آنها ممزوج و شرایط لقاح را فراهم و با دستگاه در رحم همسران آنها قرار دهند یا خیر؟ در صورتی که به طور کلی در منی آنها اسپرم و تخمک وجود نداشته باشد آیا می‌توانند از اسپرمها و تخمکهای مجهول الهویه موجود در بانک نطفه استفاده نمایند و چنانچه در دو فرض فوق فرزندی به وجود آید ولد متعلق به چه کسی خواهد بود؟, استفاده از نطفه بیگانه برای صاحب فرزند شدن جایز نیست و تولد فرزند باید مستند به ازدواج صحیح شرعی باشدولی اگر چنین عملی انجام شود، فرزند متعلق به صاحبان نطفه است و نسبت به مادری که در رحم او کشت شده نیز محرم می‌باشد، بی آن که از او ارث ببرد.
 بیماری که بنابر تشخیص اطبای حاذق در صورت ترک نمودن عمل جراحی به زودی خواهد مرد و در صورت اقدام به عمل جراحی احتمال قوی دارد که زنده بماند و لیکن تا پایان عمر دچار درد و رنج شدید و توانفرساست و احتمال مرگ هم در کار می‌باشد، بفرمایید تکلیف این بیمار چیست؟, مخیر است که یکی از این دو طرف را انتخاب کند.
 شخصی استخوان پای وی شکسته است چنانچه جراحی روی پای وی انجام ندهند تا پایان عمر زمین گیر شده و با درد و رنج باید به سر ببرد و اگر عمل کند احتمال بهبودی داده می‌شود، بفرمایید: الف) با چند در صد احتمال بهبودی تکلیف وی اقدام برای عمل می‌باشد؟ ب) چنانچه عمل و شرایط به گونه‌ای است که احتمال مرگ هم بعید نباشد بفرمایید با چند در صد احتمال مرگ وظیفه ترک کردن عمل می‌باشد؟, الف) اگر احتمال قابل ملاحظه‌ای برای بهبودی باشد، احتیاط آن است که کوتاهی نکند. ب) اگر احتمال مرگ زیاد نباشد جایز است.
 بیماری که به ناراحتیهای روانی شدیدی دچار است و جهت معالجه به پزشک مراجعه می‌نماید پزشک هم احتمال خوب شدن وی را منحصرا در اقدام به عمل جراحی می‌داند و در صورت عمل کردن هم احتمال می‌دهد حیات مغزی این بیمار از بین برود و برای همیشه بیمار فلج شود، آیا در این صورت طبیب می‌تواند دستبه عمل جراحی بزند؟, اگر وضع بیماری روانی او و همچنین درصد احتمال نجات با جراحی در حدی است که عقلا چنین اقدامی را معقول و منطقی می‌دانند شرعا اشکالی ندارد. در ضمن باید شخص نامبرده (اگر قدرت تشخیص دارد) یا ولی او (در صورت عدم قدرت تشخیص) با این کار موافقت کند.
 الف) آیا دروغ گفتن برای حفظ جان مسلمانی جایز است؟ ب) دروغ گفتن جهت حفظ جان کافر ذمی چه صورتی دارد؟ ج) در جایی که انسان می‌تواند با دروغ گفتن و به خطر انداختن جان خود و یا شخص دیگر، موجب نجات جان چند مسلمان بشود تکلیف وی را در این مورد بیان فرمایید که آیا این کار جایز است و در صورت به خطر افتادن جان آن شخص دیگر (با دروغ این انسان) و تلف شدن، دیه به عهده کیست؟, الف) نه تنها جایز بلکه واجب است. ب) اشکال ندارد. ج) دروغ گفتن برای نجات جان افراد اشکال ندارد ولی به خطر انداختن جان خود یا دیگری برای حفظ جان دیگران لازم نیست و اگر جان دیگری را به خطر بیندازد ضامن است.
 در عالم پزشکی متداول شده که روی موجودات بسیار ریز ژنهای درون سلولهای بدن انسان و غیر انسان اقداماتی انجام می‌دهند که گفته می‌شود موجب پیدایش تغییراتی در ساختمان روانی انسانها و یا تغییرات جسمی انسانها و غیر انسانها می‌گردد، بفرمایید: الف) آیا نفس این عمل (دست کاری کردن ژنها) جایز است؟ ب) در صورتی که این اقدام به منظور درمان صورت نگیرد و لیکن در جهت دستیابی به برتریهای جسمی و یا روانی و پیشرفت علمپزشکی بوده باشد، آیا جایز است چنین اقداماتی انجام گیرد؟ ج) اگر اقدام فوق روی نطفه یا جنین انجام شود حکم چگونه خواهد بود؟, الف) هرگاه این تغییرات مثبت باشد اشکالی ندارد. ب) اگر مثبت باشد اشکالی ندارد. ج) مانند مسأله سابق است.
 الف) آیا برای نجات جان یک مسلمان، انسان می‌تواند عضوی از اعضای خود را به او هدیه کند، بدون این که هیچ خطر جانی متوجه انسان دهنده عضو بوده باشد؟ ب) آیا دهنده عضو می‌تواند پولی در عوض دریافت نماید؟ ج) اگر احتمال آسیب و خطر کمتر از مرگ برای دهنده عضو در کار باشد آیا این اقدام جایز است در صورتی که با این کار مسلمانی را از مرگ نجات بدهد؟, الف) نه تنها اشکالی ندارد بلکه راجح و خوب است و گاه ممکن است واجب شود. ب) جایز است ولی بهتر این است که پول را در مقابل این که اجازه می‌دهد عضو را بردارند بگیرد نه در مقابل خود عضو. ج) جایز است.
 نسبت به شخصی که به گونه‌ای می‌خواهد اقدام به خودکشی نماید بفرمایید: الف) آیا جلوگیری از خودکشی وی بر دیگران واجب است؟ ب) اگر ممانعت از خودکشی آن شخص، مستلزم مخارجی باشد آن مخارج را چه کسی و تا چه مقداری باید پرداخت نماید؟ ج) اگر بازداری شخص فوق از خودکشی، مستلزم استقبال از خطر جانی یا به خطر افتادن سلامت شخص نجات دهنده باشد تا چه اندازه باید از این خطر استقبال نماید؟ د) آیا در نجات جان چنین فردی، فرقی بین مسلمان یا کافر حربی یا کافر غیر حربی که می‌خواهد خودکشی نماید وجود دارد، اگر هست احکامآن را بفرمایید؟ ه-) آیا برای ممانعت از خودکشی آن شخص، رضایت یا عدم رضایت وی برای نجات در تکلیف نجات دهنده، مدخلیت دارد یا خیر؟ و) در صورت عدم رضایت برای نجات جان خود اگر کسی اقدامی در جهت نجات وی انجام داد که در ضمن آسیبی هم به شخص خودکشی کننده وارد شد، آیا منجی ضامن است؟, الف تا ج) جلوگیری از خودکشی بر هر مسلمانی واجب است و اگر هزینه کمی داشته باشد باید شخص بازدارنده بپردازد اما اگر هزینه آن سنگین باشد یا مستلزم خطر جانی باشد بر آن شخص لازم نیست ولی چنانچه بیت المال توانایی داشته باشد باید آن را بپردازد. د) نجات جان کافر حربی لازم نیست و در مورد کافر ذمی احتیاط نجات دادن است. ه-) رضایت او لازم نیست. و) در صورتی که راه نجاتش منحصر به راهی است که آسیبی به او می‌رسد اشکالی ندارد و ضامن نیست.
 تغییر جنسیت از نظر شرع چگونه است؟, تغییر جنسیت ذاتا خلاف شرع نیست، ولی باید از مقدمات مشروع استفاده شود، یعنی نظر به عورت و لمس آن لازم نیاید مگر اینکه به حد ضرورت همچون ضرورت مراجعه به طبیب رسیده باشد، که در این صورت جایز است.
 دختری از کودکی لباس مردانه می‌پوشیده و حالا که بزرگ شده خود را مرد می‌داند و با استفاده از داروهای شیمیایی حالت مردانه در او ایجاد شده و با مراجعه به پزشک، درخواست تغییر جنسیت خود را نموده است، آیا پزشک مجاز به تغییر جنسیت می‌باشد؟, تغییر جنسیت اگر صوری باشد جایز نیست و اگر واقعی باشد (اینامردر افراد دو جنسی واقع می‌شود) به عنوان درمان و ظاهر شدن جنسیت واقعی جایز و گاه واجب است.
 اگر مردی در اثر عدم تربیت صحیح و عدم مراعات مسائل شرعی در خانواده، در کودکی لباس زنانه پوشیده و حالا که بزرگ شده خود را زن می‌داند و با استفاده از داروهای شیمیایی حالات زنانه در او تقویت شده و درخواست تغییر جنسیت می‌کند، آیا جایز است تغییر جنسیت بدهد؟, همان طور که در بالا گفته شد تغییر جنسیت صوری جایز نیست، ولی اگر جنسیت واقعی او خلاف آن است که در او ظاهر می‌باشد، تغییر آن جایز بلکه گاه واجب است.
 با توجه به اینکه تغییر جنسیت از نظر طبی در غیر از خنثی (دو جنسی) به تعبیر اطبا تنقیص جنسیت محسوب می‌شود، بعضا اطبا با مواردی مواجهند که شخص از نظر ظاهر بدن بدون هیچ شبهه‌ای یا مرد است یا زن، ولی دارای تمایلات، احساسات و عواطف جنس مخالف است. بسیاری از این افراد می‌گویند اگر این تغییر و لو به طور صوری و ظاهری صورت نگیرد، انتحار خواهیم کرد (تا به حال دو بار این مسأله پیش آمده) و با توجه به اینکه آمارهای علمی نشان می‌دهد، اینگونه افراد شش الی شانزده ماه بعد از وضعیت جدید پشیمان خواهند شد، آیا اطبا در اینگونه موارد که با تهدید انتحار مواجهند، می‌توانند از باب اینکه حفظ نفس مقدم بر حفظ عضو است، این عمل را انجام دهند؟, همان گونه که گذشت تغییر جنسیت دو صورت دارد، گاهی صرفا ظاهری و صوری است یعنی اثری از آلت جنس مخالفدر او نیست فقط یک جراحی صوری در او انجام می‌گیرد و چیزی شبیه آلت جنس مخالف ظاهر می‌گردد، این کار جایز نمی‌باشد و گاه واقعی است، یعنی با جراحی کردن عضو تناسلی مخالف ظاهر می‌شود، این کار ذاتا جایز است و محذور شرعی ندارد، مخصوصا در مواردی که آثار جنس مخالف در او باشد، اما چون این جراحی نیاز به نظر و لمس دارد تنها در موارد ضرورت مانند آنچه ذکر کرده‌اید مجاز است.
 در برخی بیماریها مثل نارسایی کلیه با اطمینان می‌توان به بیمار توصیه نمود که روزه نگیرد اما در خیلی از موارد به علت شکی که در اصل بیماری و یا چگونگی تأثیر روزه بر آن وجود دارد یا به علت عدم وجود تحقیقات و نتایج لازم در مورد اثرات روزه بر بسیاری بیماریها و به خاطر عدم امکان تعیین نقش روزه بر بیماری، پزشک واقعا نمی‌داند روزه را به بیماری توصیه کند یا خیر، در این صورت وظیفۀ پزشک چیست؟ آیا در صورت توصیه یا عدم توصیه به روزه مسئول است؟, این مسأله دو صورت دارد: گاه برای طبیب خوف ضرر حاصل می‌شود یعنی احتمال قابل توجهی نسبت به زیان داشتن روزه برای او حاصل می‌شود در اینجا می‌تواند همان را به بیمار منتقل کند، چنانچه بیمار از قول طبیب خوف ضرر پیدا کند روزه را ترک می‌کند. صورت دوم آن است که احتمال ضعیف و کم رنگی باشد در این جا نمی‌تواند به بیمار توصیه ترک روزه کند.
 آیا تزریق آمپولهایی که جهت بی حسی، کاهش درد، کشتار میکروبها و … به کارمی روند در صورتی که هیچ خاصیتی در جهت رساندن ویتامین یا مواد غذایی به بدن نداشته باشند، مبطل روزه می‌باشد؟, تفاوتی میان آمپولهای دارویی و غذایی و سرمها (و به طور کلی آمپولهایی که در کل بدن اثر می‌گذارد) نیست و همه اینها بنابر احتیاط واجب برای روزه دار اشکال دارد ولی آمپولهای موضعی که برای بی حسی یا غیر آن استفاده می‌شود اشکال ندارد.
 آیا خوردن داروهای خوراکی که هیچ جنبه غذایی نداشته باشد و جهت تسکین آلام بیماری به کار می‌رود مبطل روزه می‌باشد؟, بدون شک مبطل روزه است.
 آیا بردن وسایل غیر خوراکی- مثل وسایل دندانپزشکی- در دهان، باعث ابطال روزه می‌شود؟, باعث ابطال روزه نیست مگر این که رطوبتهایی از دهان روی آن قرار گیرد و بعد آن را به دهان برگرداند و به اندازه‌ای زیاد باشد که با آب دهان مستهلک نشود و فرو ببرد.
 آیا الکلی که جهت ضد عفونی، بعد از تزریقات، به کار برده می‌شود نجس است؟, پاک است، مگر این که با خون مخلوط شود.
 در بعضی از بیمارستانها از دانشجویانی که دوره آشنایی با کارهای طبابت را به صورت عملی می‌گذرانند می‌خواهند که از بیماران مراجعه کننده معاینه به عمل آورند و قصدشان هم تعلیم امور درمانی می‌باشد، بفرمایید: الف) در صورت عدم رضایت بیماران می‌توان آنان را به نوعی به معاینه مجبور نمود، مانند اینکه پزشک معالج اصلی بگوید اگر از معاینه دانشجویان ممانعت بنمایی من تو را معالجه و درمان نخواهم نمود؟ ب) اگر اقدام فوق در مورد ضرورت تعلیم بدون اشکال است مورد ضرورت را توضیح فرمایید؟, الف) کسی را نمی‌توان مجبور به معاینه کرد ولی اگر درمان او فوری و واجب نباشد و طبیب درمان را مشروط به اجازه معاینه کند و او هم این شرط را بپذیرد مانعی ندارد از این راه وارد شود. ب) منظور از ضرورت این است که اگر این معاینات صورت نگیرددانشجویان طب نمی‌توانند اطلاعات خود را کامل کرده و جان مسلمانان را از خطر نجات دهند.
 آیا طبیب می‌تواند ضمن انعقاد قرارداد معالجه با بیمار، سلب هرگونه مسئولیت شرعی از خود نسبت به آسیبهای احتمالی که در ضمن معالجه ممکن است پیش بیاید بنماید تا هیچ گونه ضمانی به عهده وی یا عایله وی نباشد؟, اشکالی ندارد مشروط بر این که طبیب در تلاش و کوشش خود کوتاهی نکند.
 اگر از طرف قاضی، زنی را جهت معاینه و تشخیص نطفه‌ای که وی در رحم دارد به نزد پزشک قانونی بفرستند، در صورتی که طبیب به طور قطع بتواند تشخیص دهد که نطفه متعلق به شوهر این زن نبوده بلکه از مرد اجنبی می‌باشد، در این حال اگر طبیب واقعیت را گزارش دهد یقین دارد این زن را بناحق اقوام وی خواهند کشت و اگر خلاف گزارش کند بچه ملحق به شوهر این زن می‌گردد و مسائل حقوقی و ارث و محرمیت و سایر مشکلات پیش خواهد آمد، بفرمایید وظیفه طبیب چیست؟, مهم این است که قول طبیب و یقین او برای قاضی در این گونه موارد حجت نیست و حتی یقین خود قاضی هم که از این طریق حاصل شود حجیت آن محل اشکال است بنابراین لزومی ندارد طبیب یقین خودرا در اینگونه موارد بازگو نماید و در نتیجه به حسب حکم ظاهری بچه ملحق به آن شوهر است و اینگونه احکام ظاهری مشکلی ایجاد نمی‌کند.
 نسبت به کسی که اعتصاب غذا نموده و جان خود را به خطر انداخته یا لااقل سلامتی خود را دچار مخاطره کرده و تنها با تغذیه اجباری توسط پزشک می‌توان او را از خطر جانی حفظ نمود، بفرمایید: الف) آیا این کار برای پزشک واجب است یا می‌تواند اقدامی نداشته باشد؟ ب) اگر تغذیه واجب باشد و راه آن منحصر به ضرب و جرح اعتصاب کننده باشد، برای نجات دادن وی انسان چه مقدار مجاز به ضرب و جرح او می‌باشد؟ ج) اگر ضرب و جرح چنین کسی موجب تغییر رنگ پوست وی گردد و مستلزم دیه باشد، دیه آن به عهده کیست؟ د) آیا حکم فوق نسبت به اعتصاب کننده‌ای که می‌داند با اعتصاب غذا، خود را به پای مرگ می‌کشاند با دیگری که از عواقب کارش بی خبر است فرق می‌کند، اگر فرق دارد وظیفه طبیب را در مورد او هم بیان فرمایید؟ ه-) اگر پزشک را مجبور به تغذیه اجباری نسبت به اعتصاب کننده غذا بنمایند نه به جهت حفظ جان اعتصاب کننده بلکه برای اقرار گرفتن از وی نسبت به امری، پزشک چه تکلیفی در این صورت دارد؟, الف) این کار برای پزشک و سایر مسلمانان در موارد وجوب، واجب است. ب) حد اقل لازم در موارد احساس خطر برای اعتصاب کننده غذا جایز است. ج) در موارد وجوب دیه ندارد. د) برای طبیب تفاوتی ندارد. ه-) هرگاه جان بیمار در خطر نباشد طبیب نمی‌تواند او را مجبور به غذا خوردن کند مگردر مواردی که مصالح مهم کشور و جامعه اسلامی در میان باشد.
 اگر دو مصدوم را برای پزشکی جهت معالجه بیاورند که هر دو نفر در شرایط خطر جانی قرار دارند، در صورتی که یکی از آن دو مصدوم عضو خانواده‌ای باشد که این پزشک، طبیب خانوادگی آنان می‌باشد و اقدام پزشک برای معالجه هر یک از آن دو مستلزم رها ساختن مصدوم دیگر می‌باشد که در نتیجه آن مصدوم دیگر خواهد مرد، بفرمایید در اینجا وظیفه طبیب پرداختن به معالجه کدام یک از این دو مصدوم است؟ الف) با توجه به این که طبیب هیچ گونه تعهد شرعی نسبت به معالجه اعضای خانواده مصدومی که وی پزشک آنان است نداده باشد؟ ب) در صورتی که تعهد شرعی نسبت به معالجه اعضای خانواده یکی از آن دو داشته باشد حکم چگونه است؟ ج) در صورتی که مصدوم و مجروحی که وی پزشک خانوادگی آنان می‌باشد حالش بسیار سخت ولی احتمال خطر مرگ برای وی کمتر است تا مصدوم دیگر، در این صورت وظیفه طبیب چیست؟, در صورت اول و دوم با توجه به این که هر دو بیمار در شرایط مساوی قرار دارند طبیب مخیر است ولی اگر تعهد شرعی نسبت به یکی از آنها دارد او را مقدم دارد و در صورت سوم باید آن را که خطرش بیشتر است مقدم دارد.
 اگر بیماری به پزشک مراجعه نماید و پزشک هم در معاینات وی به سری از اسرار بیمار مطلع شود که در صورت کتمان نمودن، نفع بیمار و کسان وی در آن لحاظ می‌گردد و بیمار هم خواهان پنهان ماندنآن عیب و بیماری باشد، ولی اگر طبیب به اطلاع مسئولین مملکتی و حکومتی برساند نفع و مصلحت جامعه در آن وجود دارد اینجا طبیب چه تکلیفی دارد؟, تنها در موردی که مصالح جامعه به خطر می‌افتد لازم است آن را فاش کند و به مسئولین مربوطه اطلاع دهد.
 شخصی سرطان دارد و طبیب می‌داند هرگونه اقدام در جهت معالجه او بی فایده است و اگر به بیمار و کسان وی اطلاع دهد گرچه ضربه روحی و صدمات روانی به آنان وارد می‌شود اما از صرف هزینه فراوانی برای معالجه جلوگیری می‌شود و طبیب هم مورد شکایت نسبت به کتمان بیماری قرار نمی‌گیرد و اگر اطلاع ندهد اموال فراوانی خرج معالجه می‌شود که بی فایده خواهد بود و طبیب هم مورد اعتراض واقع می‌شود، بفرمایید با توجه به اصراری که بیمار و کسانش در مورددانستن واقعیت دارند تکلیف طبیب چیست؟, با توجه به این که ضربه‌های روحی از یکسو و هزینه‌های درمان از سوی دیگر کاملا متفاوت است طبیب باید آن طرف را اختیار کند که صدماتش کمتر است.
 جوانی جهت ازدواج برای آزمایش به پزشک مراجعه می‌کند که پزشک وی را دچار بیماری مسری می‌یابد و یا متوجه می‌شود که او معتاد است و در اینجا اگر پزشک واقعیت را برای دیگران که منتظر نتیجه آزمایش می‌باشند بگوید، پرده از روی راز پنهان بیمار برداشته که قطعا طبیب می‌داند برای بیمار تبعات بدی به دنبال خواهد داشت و اگر نگوید همسر آینده وی دچار بیماری مسری می‌شود و گرفتاریهایی پیدا می‌نماید و برای طبیب هم ممکن است دچار دردسر بشود بفرمایید تکلیف طبیب چیست؟, با توجه به اینکه اینگونه آزمایشها نوعی مشورت با طبیب است کتمان کردن واقعیت، خیانت در مشورت محسوب می‌شود و باید واقعیت را بگوید.
 مبلغی پول در اختیار است که آن را می‌توان یا صرف مداوای یک بیمار قلبی نمود و یا صرف ده بیمار دیگر که به امراض دیگری مبتلا هستند، حال اگر بیمار قلبی را مداوا ننماییم خواهد مرد و اگر مداوای بیماران دیگر را رها سازیم دچار رنجهای شدید و موجب پیشرفته‌تر شدن بیماری آنان می‌گردد و راهی هم برای مداوای هیچ یک از بیماران فوق جز از طریق خرج کردن این مبلغ پول وجود ندارد، در این صورت تکلیف طبیب انتخاب کدام طرف می‌باشد؟, هرگاه بیماری آن یک نفر خطر جانی دارد و بیماری آن ده نفر خطرناک نیست، باید اولی را مقدم داشت.
 اگر پزشکی خطرناک بودن بیماری بیمار و ناامید بودنش را از حیاتبیمار، به وی بگوید اسباب نگرانی شدید روحی بیمار و کسان وی را فراهم می‌نماید. ولی از طرف دیگر برای گرفتن اذن از بیمار و کسان وی در صورت نیاز به عمل جراحی گفتن آن لازم است و چه بسا موجب می‌شود بیمار وصیت نماید و یا امانات مردم را به آنان رد نماید و کسب حلیت کند و همچنین پزشک هم مورد اعتراض بعدی بازماندگان بیمار نسبت به عدم اخبار به آنان در مورد خطرناک بودن بیماری قرار نمی‌گیرد و چنانچه خطرناک بودن بیماری را اطلاع ندهد، صدمه روحی و فکری به بیمار وارد نمی‌شود- هر چند تأثیر هم در جهت بهبودی مریضندارد- ولی از طرف دیگر ممکن است به خاطر وصیت نکردن، حقوق افرادی از بین برود و پزشک هم مورد اعتراض گروهی از جهت عدم اطلاع واقع می‌گردد، بفرمایید اگر راه منحصر به گفتن صریح خطرناک بودن بیماری و یا نگفتن باشد، طبیب چه باید بکند؟, معمولا راه سومی در این گونه موارد وجود دارد که با عبارات مناسبی از مریض و کسان او اجازه می‌گیرند و می‌توان مطلب را برای بعضی از کسان او که روحیه بهتری دارند بیان کرد، بنابراین ضرورتی که همه چیز را بخواهد با صراحت بگوید نیست.
 انتخاب اولویت در رسیدگی به چند بیمار که همگی به اقدامات اورژانس نیاز دارند بر چه اساسی است؟ آیا تنها معیار، رسیدگی به حال بیمار بدحال‌تر است یا این که شخصیت حقوقی و حقیقی افراد باعث تفوق یک نفر بر دیگری می‌شود. مثلا رسیدگی به جان یک پزشک یا مهندس تحصیل کرده که برای جامعه مفیدتر است با یک کارگر ساده یکسان است؟ یا مثلا رسیدگی به یک فرد معتاد به هروئین که تصادف کرده با یک فرد مؤثر در جامعه یکسان است؟, اگر حال یکی خطرناکتر است اولویت دارد و هرگاه از نظر وضع پزشکی در شرایط مساوی باشند رعایت اولویتهای اجتماعی و اخلاقی بهتر است.
 آزمایش و پژوهش روی افراد چه حکمی دارد؟ آیا می‌توان از انسانهابرای آزمایش داروها استفاده کرد؟ برای مثال معمول است که در آزمایش داروها از گروه شاهد (گروه سالم) استفاده می‌کنند و برخی می‌گویند: اگر اثر داروی مورد مطالعه مشخص نباشد می‌توان گروه شاهد را انتخاب کرد ولی در مواردیکه اثر درمانی داروی مورد مطالعه حتمی است و یا عدم تجویز آن سبب خطراتی می‌شود تعیین گروه شاهد صحیح نیست نظر شما چیست؟ مثال دیگر: آیا از نظر اخلاقی تجویز دارونما اشکالی ندارد؟ برخی می‌گویند استفاده از داروی کاملا بی اثر (Placebo) اشکال دارد و در مقایسه یک دارو، باید آن را با داروی قدیمی مقایسه کرد ولی اگر داروی قدیمی موجود نباشد می‌توان از دارونما استفاده کرد. البته دارونمای کاملا بی اثر «مثل تزریق مایع نمکی داخل رگ به جای دارو» باید با اطلاع و موافقت بیمار باشد. آیا بیماران چنین مسأله‌ای را می‌پذیرند؟ بیماری که به بیمارستان مراجعه می‌کند برای درمان است نه برای آزمایش و پیدا شدن افراد داوطلب که بیمار هم باشند مشکل است پس راه حل چیست، آیا می‌توان بدون اطلاع بیمار به او دارونما داد؟ مثال دیگر: آیا استفاده از کفار، اسرا و محکومین به مرگ، برای آزمایش و پژوهش مجاز است؟ این روش را هیتلر روی یهودیها و آمریکاییها روی سیاه پوستان انجام می‌دادند., استفاده از داروهایی که خطر مرگ یا بیماریهای مختلف دارد جایز نیست، مخصوصا با عدم اطلاع طرف استفاده از داروهای بی اثر اگر جنبه درمانی و لو از طریق تلقین داشته باشد، در فرض نبودن داروهای واقعی مانعی ندارد.
 نظر شما در مورد عمل جراحی زیباسازی که بعضی انجام می‌دهند چیست؟ قابل توجه این که این عملیات گاهی برای از بین بردن زشتی مادرزادی است و گاهی برای از بین بردن زشتی است که مادرزادی نیست مثل زخمها و جراحاتی که بعدا عارض می‌شود و گاهی اصلا برای از بین بردن زشتی نیست، بلکه برای زیباتر شدناست؟, در صورتی که آمیخته با حرام دیگری نباشد در هیچ صورت اشکالندارد و در صورتی که مستلزم حرامی باشد (مانند نظر و لمس نامحرم) تنها در صورت ضرورت، جایز است.
 شخصی از یک بیماری سخت مانند سرطان رنج می‌برد و پزشکان هم از معالجه وی ناامید شده‌اند، حال اگر پزشکی از روی ترحم و دلسوزی از معالجه وی که منجر به ادامه زندگی شخص بیمار در مدت کوتاهی می‌شود خودداری نماید و بیمار زودتر بمیرد، آیا از نظر فقهی و شرعی چنین کاری جرم است یا نه؟ لطفا به طور اجمال به دلیل آن را اشاره کنید., قتل انسان مطلقا جایز نیست حتی از روی ترحم و حتی با اجازه خود مریض و ترک معالجه منجر به مرگ نیز جایز نیست. دلیل اصلی این مسأله اطلاقات ادله حرمت قتل از آیات و روایات است و همچنین ادله وجوب حفظ نفس و فلسفه آن ممکن است این باشد که چنین اجازه‌ای سبب سوء استفاده‌های فراوان می‌شود و به بهانه‌های واهی قتل از روی ترحم صورت می‌گیرد یا افرادی به قصد انتحار و خودکشی از این راه وارد می‌گردند، به علاوه مسائل پزشکی غالبا یقین آور نیست و ای بسا افرادی که از حیات آنها مأیوس بوده‌اند و به طور عجیبی از مرگ رهایی یافته‌اند.
 آیا کسی می‌تواند به دیگری اجازه قتل خودش را بدهد؟ آیا قاتل ضامن است؟ اعم از این که مانند مریض در حال مرگ باشد که به پزشک اذن تزریق آمپول مرگ آور می‌دهد یا شخص دیگر؟, اجازه چنین چیزی جایز نیست و اگر اجازه بدهد وراضی باشد سبب جواز نمی‌شود.
 بیماران مرگ مغزی در علم پزشکی اشخاصی هستند که دچار توقف تمامی فعالیتهای شناخته شده مغزی شده‌اند و لکن قلب و بعضی از ارگانهای دیگر بدن به کار خود ادامه می‌دهند، تنفس در این بیماران متوقف شده و با استفاده ازدستگاه تنفس دهنده (اسپیراتور) می‌توان تنفس را برقرار کرد. تمامی اینگونه بیماران در فواصل زمانی چند ساعت یا بیشتر نهایتا دچار ایست قلبی و مرگ خواهند شد، آیا می‌توان با توجه به فروض ذیل اینگونه بیماران را از دستگاه تنفس دهنده جدا نمود: الف) هزینه سنگین دستگاه‌های تنفس دهنده. ب) استهلاک این دستگاه‌ها به صورتی که در موارد ضروری‌تر کارآیی کافی را نخواهند داشت. ج) تحمل اضطراب و انتظار طولانی خانواده بیمار در حالی که بیمار آنها بهبود نخواهد یافت. د) وجود بیماری که شانس بهبودی بیشتری داشته باشد و همزمان محدودیت در تعداد دستگاه‌های تنفس دهنده وجود داشته باشد., در فرض مسأله اگر به امور مزبور یقین حاصل شود در تمام موارد ادامه معالجه واجب نیست.
 معاینه مرد توسط پزشک زن در صورتی که پزشک مرد در دسترس نباشد و یا اینکه باشد چه حکمی دارد؟, جز در موارد ضرورت و عدم دسترسی به جنس موافق جایز نیست.
 مشاهده می‌شود که برخی از دانشجویان و اساتید پزشکی از امکانات دولتی و بیت المال، مثلا فرمهای بیمارستانی و کاغذهای مکاتبه‌ای استفاده شخصی می‌کنند در حالی که هزینه این وسایل یا از بیت المال تأمین می‌شود یا به هزینه بیماران اضافه شده و از آنها اخذ می‌گردد، آیا این کار جایز است؟, جایز نیست، مگر به اجازهمسئولان بیمارستان با در نظر گرفتن مصالح مجموعه.
 خانمی نمی‌دانسته که گذاشتن دستگاه درون رحم مستلزم نظر ولمس حرام است و این کار را انجام داده لکن حالا فهمیده است، آیا باید آن را بیرون بیاورد؟ با توجه به اینکه اگر آن را خارج نکند مجبور است هر چند وقت یک بار برای معاینه نزد دکتر برود این مستلزم نظر و لمس حرام است., مادامی که بیرون آوردن آن لازم نباشد می‌تواند آن را به حال خود باقی بگذارد و بعد به عنوان ضرورت آن را خارج نماید.
 آیا محافظت از بچه در رحم واجب است یعنی مادر باید تمام شرایط لازم جهت حفظ و سلامتی بچه را فراهم کند؟, تا آنجا که مایه عسر و حرج نشود لازم است.
 آیا توصیه پزشک و پرستار مبنی بر ضرر داشتن روزه و یا حرکت اعضا و استعمال آب برای وضو و نماز به بیمار از نظر شرعی مجوز محسوب می‌شود؟, چنانچه در مخالفت دستور او خوف ضرر باشد مجوز شرعی دارد.
 در صورتی که در یک شهر هم پزشک زن باشد و هم پزشک مرد، مراجعه بیمار زن: الف) در صورت تساوی علمی و مهارت تخصصی دو پزشک (زن و مرد) به متخصص مرد چه حکمی دارد؟ ب) در صورتی که احتمال برود متخصص مرد عالم‌تر است چه حکمی دارد؟, الف) اگر احتیاج به معاینه بدنی و نظر و لمس داشته باشد باید به پزشک زن رجوع کند. ب) اگر احتمال قوی به تفاوت آن دو بدهد و این تفاوت در درمان او یا رفع خطرات مؤثر باشد می‌تواند پزشکمرد را مقدم بدارد.
 در بیمارستانها و مراکز آموزشی پزشکی، دانشجویان جهت آموزش مبادرت به معاینه نواحی مختلف بدن شکم، سینه، لگن، نواحی تناسلی و بیمار غیر همجنس می‌نمایند. با توجه به اینکه این امر یک موضوع آموزشی است که در برنامه تربیت پزشکان قرار دارد چه حکمی دارد؟ و نظر مبارک در مورد حدود آن چیست؟, تنها در صورتی جایز است که این آموزش برای غیر همجنسضرورتی داشته باشد یعنی بدون آن تعلیمات کافی برای نجات جان بیماران از خطر یا از بیماری میسر نشود.
 در بیمارستانها و مراکز آموزشی پزشکی، دانشجویان پسر و دختر جهت یادگیری و آموزش مبادرت به انجام زایمان، کورتاژ و … می‌نمایند، نظر مبارک در این خصوص چیست؟, مانند جواب سابق است.
 گرفتن نبض و فشار خون و عمل کردن سایر دستورات پزشک توسط پرستار جنس مخالف بیمار چه حکمی دارد؟, مانند جواب سابق است.
 آیا اظهارات مسئولین بیمارستانها مبنی بر کمبود پرسنل جهت جداسازی پرستاران، ضرورت انجام امور بیماران توسط پرستاران مخالف جنس بیمار را فراهم می‌نماید؟, در صورتی که مورد اعتماد باشند اشکالی ندارد.
 درباره مرگ مغزی بارها سؤال کرده‌ایم و جواب فرموده‌اید اجازه دهید آن را بصورت کلی‌تر مطرح کنیم، در مورد مرگ مغزی که مغز از کار افتاده و تنها دستگاههای حیات نباتی کار می‌کند و هیچ امیدی به بازگشت چنین کسی به حیات حیوانی و انسانی نیست احکام مختلفی در زمینه مسائل گوناگون حقوقی و مالی و پزشکی تصور می‌شود لطفا شرح جامعی درباره تمام این مسائل هر چند بصورت فشرده بیان فرمایید؟, باتوجه به این که پزشکان تصریح می‌کنند اینگونه افراد مانند شخصی هستند که مغز او بکلی متلاشی شده و یا سر او را از تن جدا کرده‌اند که با وسایل تنفس مصنوعی و تغذیه ممکن است تا مدتی به حیات نباتی او ادامه داد، یک انسان زنده محسوب نمی‌شوند در عین حال یک انسان کاملا مرده هم نیستندبنابراین در احکام مربوط به حیات و مرگ باید تفصیل داده شود مثلا احکام مس میت، غسل و نماز میت و کفن و دفن درباره آنها جاری نیست تا قلب از کار بیفتد و بدن سرد شود اموال آنها را نمی‌توان در میان ورثه تقسیم کرد و همسر آنها عده وفات نگه نمی‌دارند تا این مقدار حیات آنان نیز پایان پذیرد ولی وکلای آنها از وکالت ساقط می‌شوند و حق خریدوفروش یا ازدواج برای آنها یا طلاق همسر از طرف آنان را ندارند و ادامه معالجات در مورد آنها واجب نیست و برداشتن بعضی از اعضا از بدن آنها در صورتی که حفظ جان مسلمانی متوقف بر آن باشد مانعی ندارد، ولی باید توجه داشت که اینها همه در صورتی است که مرگ مغزی به طور کامل و بصورت قطعی ثابت گردد و احتمال بازگشت مطلقا وجود نداشته باشد.
 آیا حق الماره مشروع است؟, آری، جایز است برای مسافر هنگام عبور از کنار باغها از میوه آن به مقدار حاجت بخورد، به شرط آن که به قصد این کار حرکت نکرده باشد و چیزی با خود حمل نکند و موجب افساد نگردد و احتیاط آن است کهدر صورت یقین به عدم رضایت مالک خودداری کند.
 نظر شما در مورد تفسیر علی بن ابراهیم چیست؟, خود علی بن ابراهیم از افراد ثقه است، اما رجالی که در سلسله سند تفسیر او آمده‌اند باید هر کدام مستقلا مورد بحث قرار گیرند، زیرا در این تفسیر روایات متعدد از افراد مختلفی، نقل شده است.
 نظر شما در مورد محمد بن سنان چیست؟, محمد بن سنان در بین علمای رجال محل اختلاف است مدارکی بر مدح و ذم او در دست است، بنابراین قناعت کردن به روایات او به تنهایی مشکل است.
 نظر حضرت عالی در مورد معاویه ثانی چیست؟, معروف و مشهور در بین افراد موثق و در بعضی زیارات، این است که همه بنی امیه مطرودند، هر چند درباره شیعه بودن معاویه بن یزید روایاتی در منابع معروف نقل شده است.
 چرا در بعضی از زیارتهایی که میان مردم معمول است به حضرت مهدی (عج) شریک القرآن گفته شده است؟, این تعبیر اشاره به حدیث معروف ثقلین است که در میان شیعه و اهل سنت متواتر است که پیامبر (صلی الله علیه و آله) فرمود: من از میان شما می‌روم و دو چیز گرانمایه به یادگار می‌گذارم که اگر دست به دامن آنها بزنید هرگز گمراه نخواهید شد کتاب خدا و عترتم.
 چرا بعضی محل دفن امام هشتم (علیه السلام) را قبله هفتم نامیده‌اند؟, نظر به این که هفت مدفن برای معصومین (علیهم السلام) وجود دارد: (۱- مدینه محل دفن پیامبر (صلی الله علیه و آله) ۲- قبرستان بقیع ۳- نجف ۴- کربلا ۵-کاظمین ۶- سامرا ۷- مشهد) لذا مدفن امام علی بن موسی الرضا (علیه السلام) را بعضی از مردم قبله هفتم نامیده‌اند. البته منظور از قبله در اینجا قبله نماز نیست بلکه قبله به معنای چیزی است که انسان به آن توجه می‌کند.
 آیا تنبیه بدنی دانش آموزان از سوی معلمان جایز است؟, زدن دانش آموزان جایز نیست، مگر این که این امر به خاطر تربیت آنها لازم باشد و با اجازه ولی باشد و با توجه به این که در شرایط فعلی آثار منفی آن بیشتر می‌باشد، لازم است حتی الإمکان از این کار پرهیز شود.
 معنای قیام با سیف (شمشیر) که در روایات مربوط به قیام حضرت مهدی (عج) وارد شده است، چیست؟, قیام با سیف ممکن است اشاره به استفاده از نیروی نظامی و قدرت بوده باشد، زیرا سیف معمولا کنایه از قدرت و قلم کنایه از علم است، ولی این احتمال نیز وجود دارد که سلاحهای گرم در آن زمان از کار بیفتد و تنها جنگها با سلاح سرد صورت گیرد، زیرا سلاحهای گرم مخصوصا سلاحهای سنگین و موشکها و بمبها غالبا بی گناه و با گناه را از بین می‌برد.
 ماهیت استخدام دولتی چیست؟ با توجه به این که حقوق کارمند با گذشت زمان تغییر می‌یابد و دولت اعتباراتی را در تعیین زمان بازنشستگی او دارد., استخدام دولتی ظاهرا داخل عقد اجاره است و تغییراتی که در جهت سالهای خدمت و ساعات کار و جدول حقوقی پیدا می‌شود، مشکلی در این عقد اجاره ایجاد نمی‌کند و می‌توان آنها را از دو راه تصحیح کرد: الف) از طریقوکالت، به این معنا که کارمند از آغاز، خود را به عنوان سی سال با حقوق فعلی و ساعات کار مشخص در خدمت دولت قرار می‌دهد و عقد اجاره (به صورت انشای لفظی و یا معاطات) انجام می‌گیرد، سپس وکالت مطلقه‌ای به دولت می‌دهد که اگر خواست در ۲۵ سالگی یا کمتر یا بیشتر این قرارداد اجاره را فسخ کندو نیز وکالت می‌دهد که ساعات کار و حتی مقدار حقوق و مزایا را طبق جدولهای عادلانه‌ای که خودش تنظیم می‌کند تغییر دهد و در حقیقت اجاره جدیدی را بر اساس حقوق و مزایای فعلی ترتیب دهد بنابراین در قرارداد ابتدایی باید این مسائل قید شود که «کارمند» چنین وکالتی را در چهارچوبه ضوابط هر زمان به دولت داده است و این مسائل هنگام استخدام باید تفهیم شود و از آنجا که دولت شخصیت حقوقی دارد، همان گونه که می‌تواند مالک بشود، می‌تواند طرف وکالت نیز واقع شود. ب) این تغییرات را از طریق شرط ضمن عقد نیز می‌توان تصحیح کرد، به این معنا که در قرارداد نخستین، شرط می‌شود که دولت در هر زمانی بخواهد، می‌تواند این قرارداد را (مثلا طبق ضوابطی که در مجلس شورای اسلامی یا هیأت دولت تصویب می‌شود) فسخ کند و کارمند را بازنشست کند و یا این که کارمند شرط می‌کند که باید مبلغی اضافه بر آنچه در قرارداد آمده طبق جدولهایی که دولت یا مجلس تصویب می‌کند به او بپردازد. درست است که این شرط دارای ابهام است ولی ابهام آن در حدی نیست کهاهل عرف بر آن اقدام نکنند و ما بیش از این درباب شروط ضمن عقد دلیل نداریم.
 ماهیت بازنشستگی و حقوق مترتب بر آن چیست؟, مسأله بازنشستگی را نیز می‌توان از دو طریق حل کرد: الف) این که آن را به عنوان یک عقد جدید از عقود مستحدثه که تابع عقد قرارداد خواهد بود منعقد کنند که باید شرایط عمومی عقود را داشته باشد، یعنی طرفین عقد معین، عاقل، بالغ و بوده باشند و ابهاماتی که در گوشه و کنار عقد بازنشستگی است نظر به این که جنبه سفهی به این عقد نمی‌دهد بلکه جنبه عقلایی آن محفوظ است ضرری به صحت این عقد نمی‌زند و در واقع این عقد و قرارداد، شبیه عقد و قرارداد بیمه است که به عنوان یک عقد مستقل قابل قبول است و مشمول آیه شریفه (أوفوا بالعقود) می‌باشد و ابهاماتی که از نظر مقدار وجه پرداختی یا مانند آن وجود دارد ضرری به آن نمی‌زند و همچنین مسأله ربا، نه در عقد بیمه جاری است و نه در عقد بازنشستگی. ب) این مسأله با تمام ویژگیها و مقرراتش به صورت شرط ضمن العقد در قرارداد استخدام اخذ می‌شود و ابهاماتی که در آن وجود دارد مانع از صحت آن نیست همان گونه که در بالا نیز اشاره شد.
 حضرت آدم (علیه السلام) در کدام بهشت بوده است؟ و چگونه ممکن است کسی از بهشت بیرون رانده شود؟, آنچه در داستان آدم (علیه السلام) آمده است، مربوط به بهشت دنیاست و خلود و جاودانگی مربوط به بهشت آخرت است.
 آیا مصادره اموال فراریان جایز است؟ و آیا صرف فرار به خارج، مجوز مصادره می‌شود؟, مصادره اموال باید تحت یکی ازعناوین فقهی صورت گیرد و تنهامسافرت یا فرار مالک به خارج دلیل بر مصادره نمی‌شود، بلکه باید مثلا از طریق شرعی ثابت شود که همه اموال او از طریق نامشروع به دست آمده و مجهول المالک است.
 وظیفه مسلمانان در مقابل کسانی که به نواب اربعه امام زمان (عج) و علمای شیعه توهین می‌کنند چیست؟, کسانی که به نواب اربعۀ امام زمان (عج) نعوذ بالله- جسارت کنند و یا نسبت به فقها و علمای بزرگ شیعه اهانت روا دارند، مسلما از طریقۀ شیعه منحرفند و از ما نیستند. چنانچه با نصیحت و ارشاد بتوان آنها را هدایت کرد باید اقدام به نصیحت و ارشاد نمود و در غیر این صورت باید از آنها اجتناب کرد و جوانان شیعه باید مراقب باشند که دستهای تفرقه افکنان میان آنها تفرقه نیندازند و در مقابل دشمنان اسلام متحد و متفق باشند و اعتقادات اصیل مکتب اهل بیت علیهم السلام را از علمای شناخته شده و کتابهای معتبر فراگیرند، تا وسوسه‌های منحرفان در آنها اثر نکند.
 آیا اخذ شهریه برای طلابی که به کار دیگری اشتغال دارند جایز است؟ تکلیف شهریه هایی که تاکنون گرفته شده است، چیست؟, هرگاه دهندگان شهریه، آن را مشروط به ادامه تحصیلات حوزوی کرده باشند باید بازگرداند و اگر مشروط به شرطی نبوده، ضامن نیستند و در صورت شک باید از آنها سؤال کنید.
 آیا مراعات نوبت در اموری که طبق نوبت به کار افراد رسیدگی می‌شود، یک حق عقلایی و شرعی است و تخلف از آن حرام است؟, در حال حاضر که بسیاری از کارها در اجتماعبه صورت صف و قرار گرفتن در نوبت انجام می‌شود این امر، یک حق عقلایی محسوب می‌گردد، یا به تعبیر دیگر از بین بردن آن نوعی ظلم به حساب می‌آید و مشمول ادله حرمت ظلمو تعدی بر حقوق مردم است (می دانیم در همه جا احکام از شرع گرفته می‌شود و موضوعات از عرف، جز در موضوعات مخترعه) آری در مواردی که در عرف عقلا استثنا می‌شود، مثل یک بیمار اورژانسی در مطب دکتر و مانند آن، اشکالی ندارد.
 در چه روزهایی از هفته نباید به عیادت مریض رفت؟, در روایات آمده است که همه روز به عیادت مریض نروید بلکه یک روز در میان باشد و اگر بیماری طولانی شود، عیادت پی درپی لزومی ندارد (مگر آن مقدار که باعث شادی بیمار یا پیشرفت بهبودی او گردد) و درباره تفاوت ایام هفته در مسأله عیادت، روایت معتبری نیافتیم.
 این جانب در رشته ریاضی دانشگاه اصفهان مشغول تحصیل هستم ولی به علت علاقه شدید به دروس حوزوی از خواندن دروس خود بازمی مانم، تکلیف شرعی من در اینجا چیست؟, بهتر این است که با عزم راسخ و اراده قوی، دروس دانشگاهی را تمام کنید، بعد می‌توانید با بصیرت بیشتری دروس حوزوی را شروع کنید.
 تقسیمات ابواب فقهی بر چه مبنایی است؟ اگر مبنای تقسیم بندی، مسائلی از قبیل عبادات، حقوق قضایی جزایی، اجتماعی، خانوادگی، فردی باشد چگونه است؟ گروهی مبنای تقسیمات را مثلا قصد تقرب و عدم آن می‌دانند و گروهی لفظی و غیر لفظی می‌دانند. در هر صورت آیا می‌توان تقسیمی جامع ارائه داد که بابهای هم سنخ در یکمقوله قرار گیرند؟, معروف در میان فقها این است که ابواب فقه را به سه الی چهار بخش تقسیم می‌کنند: الف) عبادات به معنای اخص، ب) معاملات به معنای اعم، ج) عقود و ایقاعات (معاملات به معنای اخص)، د) سیاسات و مرحوم محقق در شرایع آن رابه چهار باب تقسیم کرده: عبادات (ده کتاب)، عقود (پانزده کتاب)، ایقاعات (یازده کتاب)، احکام (دوازده کتاب).
 آیا حضرت عالی عکسی را که به عنوان تمثال حضرت محمد (صلی الله علیه و آله) در بازار موجود است و حضرت را به صورت جوان کم سن کم سن وسالی نشان می‌دهد، تأیید می‌فرمایید؟, هیچ دلیل معتبری بر تأیید این عکس و سایر عکسهای منتشر شده در دست نیست.
 گروهی از متصوفه به نام اهل حق در استان کرمانشاه و برخی از استانهای دیگر ایران زندگی می‌کنند که دارای عقاید زیر می‌باشند: ۱- یگانگی ذات لایزال خداوند متعال ۲- نبوت پیامبران پیشین ۳- رسالت حضرت محمد (صلی الله علیه و آله) ۴- معاد و بهشت و جهنم ۵- امامت دوازده امام معصوم (علیهم السلام) از حضرت علی (علیه السلام) تا حضرت مهدی غائب (عج)، همه فرقه‌های متعدد آنها و سرانشان علاوه بر این که در کلیه اظهارات شفاهی و مذاکرات حضوری، صریحا اعتراف به شهادتین و عقاید فوق نموده‌اند، تعدادی از آنها کتبا هم اعتراف نموده‌اند که دستخط آنها به پیوست تقدیم می‌گردد. اما در عین حال دارای انحرافات عقیدتی و عملی از قبیل موارد زیر می‌باشند: الف) خداوند در بعضی مقاطع تاریخ در برخی اولیا و انسانها، مانند حضرت علی (علیه السلام) و سلطان اسحاق، ظهور و حلولمی کند و به هدایت مردم می‌پردازد. البته آنها گاهی در تعابیر کتب خویش نوشته‌اند علی مظهر خداست و گاهی می‌گویند علی ذات خداست و ما گرچه از واقع عقیده آنها خبر نداریم اما وقتی از آنها می‌پرسیم نظر شما واقعا چیست؟ می‌گویند: اصلا عاقلانه نیست که کسی یک انسان مادی محدود را ذات خدای خالق عالم بداند، خدا لعنت کند کسی که علی را واقعا ذات خدا بداند. ب) اعتقاد به تناسخ، یعنی ارواح همه انسانها پس از مرگ وارد بدن انسانهای بعدی می‌شوند تا پاداش یا کیفر زندگی قبلی خویش را ببینند، اما پس از هزار و یک مرتبه حلول، شخص وارد جهان ابدی و معاد خواهد شد. ج) بسیاری از آنها نماز نمی‌خوانند و روزه نمی‌گیرند و به عموم تکالیف اسلامی بی اعتنا هستند، زیرا معتقدند تمام احکام شریعت و تکالیف اسلامی قالبهایی هستند که اسرار و روح و باطنی را دارا می‌باشند، مثلا نماز ظاهرش حرکات و سکنات و اذکار است، اما باطنش ذکر الله و توجه قلبی به خداست و باطن شریعت که طریقت نامیده می‌شود از ظاهرش مهم‌تر و ارزشمندتر است بنابراین اگر کسی خود را به بواطن احکام شریعت ملتزم بداند لازم نیست احکام ظاهری را کاملا انجام دهد. لطفا بفرمایید: آیا عقاید فاسد و جاهلانه فوق الذکر، موجب کفر و خروج آنها از اسلام می‌شود؟ یا این که اعتقاد آنها به ارکان عقیدتی اسلامی مذکور در اول سؤال، برای مسلمان بودن آنها کافی است، گرچه مسلمانان منحرفی هستند که باید هدایت گردند؟, معتقدان به عقاید فوق بر حسب ظاهر در زمره مسلمانند هر چند انحرافات مهمی دارندو منکر بخشهای زیادی از ضروریات دینند اما چون به ضروری بودن آنها توجه ندارند و انکار اینها مستلزم انکار توحید، نبوت و رسالت نیست حکم کفر بر آنها بار نمی‌شود و جان و مال و عرضشان محفوظ است ولی با توجه به انحرافات شدید آنها از موازین اسلامی، باید کار فرهنگی فراوانی روی آنها صورت گیرد، و الله العالم.
 در بعضی شهرها مجالس مردانه و زنانه به عنوان ختم سوره انعام برقرار می‌گردد در این رابطه جزواتی نیز منتشر شده در وسط آیه‌های مبارکه، اذکاری نیز وارد شده است و همچنین یازده مرثیه؛ نظر مبارک خود را در این مورد مرقوم فرمایید., درباره ختم انعام به صورتی که معمول است روایت مستندی نیافتیم هر چند در بعضی کتابها، اشاره‌ای به آن دیده می‌شود، ولی جای شک نیست که تلاوت این سوره مبارکه و عمل به آن می‌تواند باعث حل مشکلات گردد و شایسته است به هنگام تلاوت سوره مطلقا چیزی به آن نیفزایند و هنگامی که تلاوت سوره تمام شد به سراغ دعاها و مرثیه‌ها بروند. «۱»
 فرق واجب و لازم چیست؟, لازم و واجب معمولا به یک معناست، ولی گاهی لازم مفهوم وسیعتری دارد و بر غیر احکام تکلیفی نیز اطلاق می‌شود.
 قاعده اقدام یعنی چه؟, منظور از قاعده اقدام این است که انسان آگاهانه به ضرر خود اقدام کند، مثلا جنسی را که می‌داند هزار تومان ارزش ندارد به خاطر ملاحظاتی آن را به این قیمت خریداری کند.
 منظور از این که می‌گویند حکم، دائر مدار موضوع است، چیست؟ , این که می‌گویندحکم دائر مدار موضوع است مفهومش این است که مثلا شراب مادامی که شراب است، نجس و حرام می‌باشد اما هنگامی که سرکه شد پاک و حلال می‌شود، همچنین سایر احکام شرع، تابع موضوعات آن می‌باشد و با تغییر و تبدیل موضوعات، ممکن است عوض شود.
 منظور از أماره چیست؟, منظور از اماره هر دلیل ظنی معتبر است، مانند شهادت شهود عادل و گاه به دلایل قطعی نیز امارات قطعی گفته می‌شود.
 آیا همکاری رابطه یا کمک به دولت غاصب اسرائیل جایز است؟ (۱). درباره فضیلت ختم سوره انعام، مرحوم مجلسی در بحار الأنوار، جلد ۸۷، صفحه ۳۴۱، حدیث ۵۴، باب اعمال الاسبوع و ادعیتها و صلواتها، روایتی نقل کرده است., هر چیزی که باعث تقویت اسرائیل غاصب شود، حرام است.
 آیا رضایت والدین در مورد طلبه شدن و پوشیدن لباس مقدس روحانیت شرط است؟, در اینگونه موارد رضایت والدین لازم نیست، اصولا اطاعت آنها در جایی لازم است که ترک آن موجب اذیت و آزار گردد و در مسائل سرنوشت ساز زندگی انسان (مانند ازدواج و طلاق) نباشد و اما در مورد تحصیل علوم دینی در امثال زمان ما که نیاز مبرم به دانشمندان و علمای لایق دین است و من به الکفایه وجود ندارد، رضایت آنها شرط نیست. در مورد لباس نیز رضایت آنها ضرورت ندارد ولی بهتر است تا می‌توانید در همه کارها رضایت آنها را تحصیل کنید. سؤال۱۶۰۵- آیا بوسیدن دست استاد فقه جایز است؟ اصولا روایات مربوط به موارد جواز بوسیدن دست و صورت را بیان فرمایید؟ بوسیدن دست استاد فقه جایز، بلکه مستحب می‌باشد، و در مورد روایات مربوط به بوسیدن دست و صورت به بحار الأنوار، جلد ۷۳، صفحه ۳۷، حدیث ۳۴ تا آخر و وسایل، ابواب العشره، باب ۱۳۳ و مستدرک، ابواب العشرۀ، باب ۱۱۶، مراجعه کنید.
 تمام حروف تهجی در کدام آیه قرآن جمع است؟, در آخرین آیه سوره فتح و آیه ۱۵۴ آل عمران.
 تحصیل علوم دیگر، غیر از علوم دینی، برای طلبه چه صورت دارد؟, اگر مزاحم تحصیل حوزوی نباشد مانعی ندارد.
 تقلب در سر جلسه امتحان، چه طرف دوم راضی نباشد و چه طرفین راضی باشند. آن هم در مدرسه یا مکانی که توسط بیت المال مسلمین هزینه می‌شود، چه حکمی دارد؟, تقلب در امتحانات جایز نیست، خواه در اماکن مربوط به بیت المالباشد یا اماکن دیگر و خواه طرفی که از او می‌گیرد راضی باشد یا نه، ولی تقلب در انجام تکالیف، زیانش متوجه خود اوست و در صورتی که در نمره‌های امتحانی تأثیری نداشته باشد، حرام نیست، مگر این که بگوید خودم نوشته‌ام که از باب دروغ حرام می‌شود.
 نصب آنتن ماهواره برای استفاده از برنامه‌های تلویزیونهای خارجی چه حکمی دارد؟ با توجه به این که: الف) در اکثر برنامه‌ها، به خصوص فیلمهای سینمایی ترویج فساد و فحشا و پخش اعمال جنسی به صورت عریان یا نیمه عریان مشاهده می‌شود. ب) برخی یا اکثر برنامه‌ها بر اساس نیات سوء یا مقاصد شوم اجانب، علیه اسلامو مسلمین هدف گذاری شده است و جنبه تهاجم فرهنگی دارد و با مصالح مسلمین هماهنگ نیست. ج) برخی از برنامه‌ها ناظر به پیشرفت بشری در کلیه زمینه هاست و اطلاع از آن مفید به نظر می‌رسد., چنانچه نصب این آنتن‌ها موجب اشاعه فساد در سطح جامعه یا در خانواده شود، به یقین حرام است و وجود بعضی از برنامه‌های آموزنده، کافی برای رفع حرمت نمی‌باشد. مسلمانان باید دقت داشته باشند که این مسائل جزئی از تهاجم فرهنگی برای نابود ساختن اخلاق و متزلزل کردن پایه‌های ایمان و در نتیجه سلطه سیاسی و اقتصادی و فرهنگی بر کشورهای اسلامی است، سلطه‌ای که باعث نابودی دین و دنیای آنها، هر دو می‌شود.
 هنگامی که انسان خواب می‌بیند آیا روح از جسم جدا می‌شود؟ و آیا وقتی شخص دیگر را خواب می‌بیند، روح او با روح آن شخص ملاقات می‌کند؟, در موقع خواب، روح جدایی نسبی پیدا می‌کند و در موقع مرگ رابطه آن به کلی قطع می‌شود و با توجه به این که خوابها و رؤیاها بسیار متفاوت است، دیدن دیگری را در خواب دلیل بر ملاقات با روح او نیست.
 قضیه مسجد جمکران از ابتدا در خواب بوده، یا در بیداری اتفاق افتاده و آیا سندش صحیح است؟, داستان مسجد مقدس جمکران در بیداری بوده و روایت آن در کتب معروف نقل شده است علمای بزرگ اهمیت خاصی برای این مسجد قائل بوده‌اند.
 آیا این روایت که به وسیله بعضی از گویندگان در میان مردم منتشر شده، درست است یا نه؟ حدیث است یا عبارت عرفا «من طلبنی وجدنی و منوجدنی عرفنی و من عرفنی عشقنی و من عشقنی عشقته و من عشقته قتلته و من قتلته فعلی دیته و من علی دیته فانا دیته»., این حدیث در منابع معروف وجود ندارد.
 آیا نواب اربعه از سلسله سادات بوده‌اند؟, از میان این بزرگواران، عثمان بن سعید و محمد بن عثمان از طایفه بنی اسد و حسین بن روح از نوبختی هاست و علی بن محمد سمری نیز سیادتش ثابت نیست، بنابراین هیچ کدام ظاهرا از بنی هاشم نبوده‌اند.
 آیا در بهشت، افراد با هم چنین صحبتهایی دارند، مثلا چگونه از دنیا رفتی، در برزخ به تو چگونه گذشت و یا این که آیا تو با توجه به این که گناهکار بودی آیا به وسیله شفاعت به بهشت راه پیدا کردی یا طریق دیگر؟, بعید نیست اینگونه سخنان میان آنها رد و بدل شود.
 در روستایی که ما در آن زندگی می‌کنیم تعدادی سگهای ولگرد هستند که زمینهای کشاورزی را آلوده می‌کنند، آیا از بین بردن آنها گناه دارد؟, در صورت ایجاد مزاحمت، مانعی ندارد.
 همان طور که حضرات مراجع می‌فرمایند: اگر کسی به درون خانه دیگری نگاه کند صاحب خانه می‌تواند به آن شخص لطمه بزند، آیا ماشین در بازهم هم همین حکم را دارد؟, ماشین حکم خانه را ندارد این حکم در مورد خانه نیز شرایطی دارد.
 طلاب علوم دینی که مشغول تحصیل دروس حوزه می‌باشند و دروس جدید (دبیرستان، دانشگاه) را هم تحصیل می‌کنند، آیا می‌توانند از امکانات حوزه علمیه (حجره شهریه) استفاده نمایند؟, اگر به وظایف طلبگی خود عمل می‌کنند مانعی ندارد.
نظرتان را در مورد کتابهای دکتر علی شریعتی بیان فرمایید؟, مطالبی را که خوب است، عمل کنید و آنچه بد است، رها کنید و اگر توانایی جدا کردن ندارید از اهل اطلاع بپرسید و یا از کتابهای دیگری که کاملا شناخته شده است استفاده نمایید.
 مدارس دولتی که در شهرهای ما هست بعضی از افکار مخالف اهل بیت (علیهم السلام) و نیز بعضی اعتقادات فاسد مثل این که خداوند دیده می‌شود و زیارت قبور اولیا مانند پیامبر (صلی الله علیه و آله) و ائمه (علیهم السلام) حرام است و غیر اینها را نیز تدریس می‌کنند، آیا فرستادن بچه‌ها، مخصوصا دختران به این مدارس با توجه به این که نرفتن به مدرسه خطرهای بزرگی دارد از جمله این که به خاطر بی سواد بودن آنها، پسران حاضر به ازدواج با آنها نمی‌شوند از نظر شرعی چه حکمی دارد؟, فرستادن آنها به مدرسه جایز بلکه گاهی از اوقات لازم است، همان طور که بر اولیای آنها واجب است که به فرزندان مخصوصا دختران خود عقاید حقه را تعلیم دهند و اگر برای آنها امکان دارد که مدارس مخصوص خودشان بسازند، این کار بر آنها واجب است.
 زمینی ملک کسی است که در یک سمت همین قطعه زمین خانه خود مالک بوده، راهی که از شاهراه به خانه خود مالک منتهی می‌شد از میان همین قطعه زمین بود و دیگران هم از این راه استفاده می‌کردند ولی اکنون مالک، خانه خود را در جای دیگری ساخته است، لذا از راه مذکور بی نیاز شده است ولی ازآنجا که جای خانه و راه مذکورملک خود مالک بوده، لذا اکنون می‌خواهد با انسداد راه مذکور آنجا را به مزرعه خود ملحق کند و لکن دیگران که قبلا از این راه استفاده می‌کردند می‌گویند که: سه نسل از ما گذشته و تاکنون از این راه استفاده می‌کرده‌ایم لذا نمی‌گذاریم شما این راه را مسدود کنید. البته برای استفاده دیگران از راه مذکور، علاوه بر گذشتن سه نسل در مدت استفاده، جواز شرعی دیگری (مثل خریدوفروش، هبه، عوض و غیر آن) وجود ندارد و بیان گواهان طرفین هم چنین است که می‌گویند: ما بیش از این نمی‌دانیم که آنها از راه مذکور از سه نسل گذشته تاکنون استفاده می‌کرده‌اند و بس و از جواز شرعی دیگری اطلاع نداریم آیا مسدود کردن این راه توسط مالک جایز است؟, هرگاه آن راه، اختصاصی باشد و در ملک شخص دیگری باشد، باید از او اجازه گرفت و تنها استفاده دو سه نسل در مقابل سند مالکیت صاحب آن زمین، دلیل بر حق آنها نیست.
 یک حلقه چاه عمیق یا نیمه عمیق در حدود ۲۰ سال قبل به تقاضای اهالی روستای «نوایگان داراب» با مقداری خودیاری مردم به منظور تأمین آب آشامیدنی و رفع احتیاجات ضروری اهالی و مردم محل، توسط نظام گذشته جهت این محل حفر شده است. اکنون به علت ازدیاد جمعیت و نبودن زمین، جهت خانه و مسکن تعدادی از اهالی مذکور به فاصله هشت کیلومتری محل قدیم، روستای جدیدی را احداث نموده‌اند. با توجه به عدم رضایت اهالی روستای قدیم، آیا اهالی محل جدید می‌توانند به وسیله لوله کشی از آب چاه مذکور جهت شرب و غسل و وضو استفاده نمایند؟,هرگاه با خودیاری مردم بوده و الآن آنها راضی نباشند در سهم آنها جایز نیست، ولی در سهم حکومت که اباحه منافع شده بوده است، اکنون حکومت اسلامی می‌تواند تصمیم بگیرد.
 در صورت جواز در سؤال فوق، آیا اشخاصی که امتیاز و سهمیه آبی که از چاه فوق الذکر داشته‌اند و به دیگری فروخته‌اند نیز می‌توانند در محل جدید از همان آب چاه استفاده نمایند؟, نسبت به سهمیه حکومت می‌توانند تصرف کنند، یعنی اگر به مقدار سهمیه مردم روستای اول به آنها آب داده شود و از مازاد آن برای روستای دوم ببرند اشکالی ندارد.
 مالک فعلی چاه آبی که رژیم گذشته به اهالی روستایی هبه و واگذار نموده است کیست مردم یا دولت؟, در این گونه موارد معمولا اباحه منافع است نه هبه اصل، بنابراین مالک، دولت است و اجازه او شرط است.
 چنانچه ناشری مجموعه اشعار شاعر یا نوشته‌های نویسنده‌ای را بدون پرداخت حق تألیف و کسب اجازه مؤلف و در صورت فوتش بدون موافقت و رضایت وراث شرعی و قانونی او منتشر کند و آنها را بفروشد و درآمد حاصله را کلا به نفع خود بهره برداری کند، چنین عملی از نظر شرعی چه حکمی دارد؟, حق تألیف یک حق عقلایی است که در میان عقلای جهان به رسمیت شناخته شده است و تجاوز به آن، مصداق ظلم و ممنوع می‌باشد و نشر آثار مؤلفین و شعرا بدون اجازه آنان جایز نیست و این نکته را باید توجه داشت که همیشه مصادیق از عرف گرفته می‌شود و احکام از شرع مقدس و مانعی ندارد که باگذشت زمان، حقوق تازه عقلائیه پیدا شود و مشمول احکام کلیه اسلام گردد.
 چند سالی است بعضی از هیأتهای مذهبی توسط بعضی از مداحان، نهم ربیع الأول را جشن مفصلی می‌گیرند و تا دیر وقت (شبها) جلسات جشن دارند و متأسفانه کمتر مسائل شرعی رعایت می‌شود. با توجه به این مقدمه به سؤالات زیر پاسخ دهید: الف) نظر شما راجع به این جلسات چیست؟ آیا شرکت کنیم؟ ب) آیا ائمه اطهار (علیهم السلام) هم در این ایام جشن می‌گرفتند و شادی داشته‌اند؟ ج) آیا حدیث رفع قلم نسبت به این ایام صحیح است و افراد آزادند هر کار خلافی را انجام دهند؟ د) با چه بیان و دلیلی می‌توان اینها را قانع کرد؟ با چه مدارکی؟, در اینجا نکاتی باید مورد توجه قراد گیرد: الف) تولی دوستان اهل بیت عصمت (علیهم السلام) و تبری از دشمنان آنها، جزء ارکان مذهب ماست. ب) نباید کاری کرد که شکاف در صفوف مسلمین بیفتد. ج) نباید به نام مقدس اهل بیت (علیهم السلام) مجالس مشتمل بر گناه تشکیل داد. د) حدیث رفع قلم مخصوص به کودکان نابالغ و دیوانه‌ها و حالت خواب است و معاذ الله که ائمه معصومین (علیهم السلام) اجازه ارتکاب گناه به افراد در این ایام یا غیر این ایام را داده باشند.
 مستدعی است نظر مبارک را پیرامون مسأله تحریف و عدم تحریف قرآن بیان کنید؟, محققان و علمای اسلام اعم از شیعه و اهل سنت، قائل به عدم تحریف قرآنند و معتقدند که آنچه در قرآن کنونی است همان چیزی است که بر پیامبر اسلام (صلی الله علیه و آله) نازل شده نه یککلمه زیادتر و نه کمتر، ولی اقلیت بسیار ناچیزی از شیعه و همچنین اهل تسنن قائل به تحریف قرآنند که علمای معروف اسلام اعتنایی به حرف آنها ندارند. ما شرح این مطلب را در «تفسیر نمونه» و در بحث عدم تحریف قرآن در «أنوار الأصول» به طور کامل نوشته‌ایم.
 همان گونه که در تفسیر نمونه جلد اول، ذیل آیه ۱۲۴ سوره بقره کلمه ظلم را این گونه تعبیر نموده‌اید که: منظور از ظلم در جمله (لا ینال عهدی الظالمین) تنها ظلم به دیگران نیست بلکه ظلم در برابر عدل است و عدل به معنای گذاردن هر چیز به جای خودش می‌باشد، با توجه به این مقدمه، دانش آموزی که نمره نمی‌آورد و تحت عناوینی چون رضای خدا و یا آشنایی، نمره‌ای که حق وی نیست به او داده می‌شود، آیا عنوان ظلم درباره این کار صدق می‌کند؟, این کار نوعی ظلم و تبعیض است و نه تنها موجب رضای خدا نیست بلکه مایه نارضایی حق تعالی است، مگر در مواردی که استحقاق ارفاق دارد که باید آن را نیز درباره همه کسانی که آن ویژگی را دارند اعمال نمود.
 اگر گوسفندی مورد تجاوز قرار بگیرد و دامپزشک تأیید کند، آیا قولش حجت است؟, اگر یقین یا اطمینان از قول او حاصل شود، کافی است و اگر یقین و اطمینان حاصل نشود کفایت نمی‌کند.
 اگر کارمندی برای کارفرما چندین سال کار کند و کارفرما کلیه حقوق و مزایا، پاداش و مرخصی‌های نامبرده را به طور مرتب پرداخت نماید و علاوه بر این از هیچ کمکی نیز در حق کارگر چشم پوشینکرده باشد ولی پس از چند سال کارگر به میل خود می‌خواهد کار را ترک کند، به همین خاطر به کارفرما اظهار می‌دارد که سوابق کار این جانب را حساب کرده بپردازید، یعنی مجددا به عنوان سوابق کار می‌خواهد پول دیگری از کارفرما بگیرد آیا این پول از نظر قوانین اسلام حرام است؟, چنانچه گرفتن حق سوابق قانونی باشد و طرفین با اطلاع و پذیرفتن این قانون، قرارداد کارمندی را بسته‌اند کارفرما موظف است سوابق را بپردازد.
 اگر شخصی حدیثی را که جزم به صحت آن ندارد از اهل البیت (علیهم السلام) نقل کند ولی چون شنوندگان از عوام هستند و تمییزی بین حدیث صحیح و غیر آن نمی‌دهند به این مطلب اشاره‌ای نکند، آیا اشکال دارد؟, اگر تصریح به صحت حدیث نکند و مضمون روایت معروف باشد، جایز است.
 اگر انسان اراده کند که پولی را به عنوان رد مظالم از طرف پدر مرحومش بپردازد آیا معیار قیمت مظالم به هنگام پرداخت است یا قیمت آن به هنگام واقع شدن آن ظلم؟, اگر مظالم مثلی است- مثل گندم و جو و امثال آن باید- خود آن و در صورت توافق طرفین قیمتش را، مطابق روز پرداخت بدهد و اگر مثلی نیست مثل انواع حیوانات باید قیمت وقت تلف را حساب کند.
 در بعضی از کشورها، دولت قسمتی از زمینهای ثروتمندان را گرفته و بین کشاورزانی که در همان زمین کار می‌کردند، تقسیم کرده است. اگر صاحبان اصلی این زمینها از محاربین اهل کتاب باشند، آیا تصرف کشاورزان در آن زمینها جایز است؟, اگر از محاربین باشندجایز است.
 وظیفه کسی که اموال حرام یا مواد غذایی حرامی در اختیار او قرار گرفته است و قدرت رد آن به صاحبش را ندارد و یا این امر برای او مشکل است، چیست؟, اگر رد آن و لو به حیله‌های عاقلانه‌ای امکان دارد، باید به صاحب اصلی رد کند و الا به فقرا صدقه دهد.
 عدم استفاده از بلیط در مترو و اتوبوس داخل شهری یا بین شهری و یا تصاحب بعضی از اجناس به شکل غیر قانونی در صورت نیاز به آن‌ها و عدم استطاعت مالی در بلاد کفر چه حکمی دارد؟, چون این گونه کارها در کوتاه مدت یا درازمدت موجب وهن اسلام و مسلمین است جایز نیست.
 چرا کشورهای عربی در روز شهادت حضرت امام حسین (علیه السلام) در برنامه‌های رادیو، موسیقی شاد پخش می‌نمایند، آیا آنها از واقعه عاشورا بی خبرند؟, آنها غالبا از عاشورا خبر ندارند و ده روز اول محرم را آغاز سال نو می‌دانند و شادی می‌کنند ولی بسیاری از آنها که از واقعه عاشورا با خبر شده‌اند، در مراسم عزاداری با ما همکاری می‌کنند.
 اگر مردی همسرش را به امور شرعی و وظائف دینی ملتزم نکند، آیا فاسق محسوب می‌شود؟, اگر می‌تواند نهی از منکر کند و ترک نماید، فاسق است.
 حکم برخورد و همنشینی اشخاصی که مشکوک به همکاری با دشمنان اسلام هستند چیست؟, احتیاط ترک آن است و اگر شبهه قوی باشد ترک آن واجب است.
 آیا ریا کردن در شعائر و عزاداری امام حسین (علیه السلام) جایز است؟, ریا در هر عبادتی حراممحسوب می‌شود ولی تظاهر به عزاداری امام حسین (علیه السلام) و تعظیم شعائر دین به قصد قربت جایز بلکه مستحب است، مثل این که پرداختن صدقه آشکار قربۀ الی الله برای تشویق دیگران همان طور که در قرآن آمده، مستحب است.
 آیا به هنگام ظهور حضرت حجت (عج) قرآنی غیر از قرآن موجود آورده می‌شود؟, قرآن موجود، همان قرآن نازل شده بر پیامبر (صلی الله علیه و آله) است و هیچ کلمه‌ای از آن کم و زیاد نشده است و قرآن موجود در نزد حضرتش نیز همین قرآن است، منتها تفاسیر و شأن نزول هایی که از پیامبر اکرم (صلی الله علیه و آله) روایت شده، نزد آن حضرت است.
 نظر مبارک خودتان را راجع به جنگهای داخلی افغانستان در شرایط فعلی مرقوم فرمایید؟, جنگهای داخلی افغانستان مایه تأسف و تأثر همه مسلمین جهان استو شرعا و عقلا لازم است هر چه زودتر متوقف گردد و برای حل مسائل سیاسی و اجتماعی از مذاکرات دوستانه و توأم با عفو و اغماض و گذشت، استفاده شود. همه آگاهان از این برادرکشی رنج می‌برند و خون دل می‌خورند، نیمی از این کشور بزرگ اسلامی را کمونیستها ویران کردند، اگر بنا باشد نیم دیگر آن به وسیله گروههای اسلامی ویران گردد چیزی برای حکومت کردن باقی نمی‌ماند. خداوند همه را به وظایف شرعی خویش آشنا فرماید و برادران را متوجه مسئولیت خطیر خود نماید.
 در عصر حاضر طلبه شدن برای افراد مستعد واجب عینی است یا کفایی؟, واجب عینی بودن برای کسانی که مستعدند و مانعی ندارند، بعید نیست.
 وظیفهکسی که پدر و مادرش از رفتن او به حوزه‌های علمیه جلوگیری می‌کنند چیست؟, جلب رضایت آنها در خصوص این امر لازم نمی‌باشد، ولی سعی کند رضایت آنها را جلب کند.
 آیا جایز است قوانین مصوب نظام مقدس جمهوری اسلامی را از نظر حرمت نقض آنها، به سایر احکام الهی تشبیه نماییم؟, اگر مراحل قانونی دقیقا طی شده باشد مستند به قوانین الهی خواهد بود.
 شخصی هست که می‌تواند رد اشیای گمشده را به صاحبان آنها به طور دقیق اطلاع دهد و تا بحال چندین مورد که به او مراجعه کرده‌اند به نتیجه رسیده‌اند. از طرفی پسر عموی من در جنگ مفقود الاثر شده است و همسر و دو فرزند ایشان قصد و اصرار بر مراجعه به این شخص را دارند تا از او اطلاعی کسب کنند، آیا این کار جایز است؟, ادعای این گونه اشخاص غالبا صحت ندارد و رجوع به آنها برای کشف گمشده‌ها جایز نیست.
 آیا استفاده از کراوات و پاپیون اشکال شرعی دارد و اگر شخص داماد برای شب عروسی از آن استفاده نماید حکم مسأله چیست؟, در حال حاضر و در کشور ما، این امر به عنوان شعار بیگانگان و همبستگی با آنها محسوب می‌شود، از آن اجتناب کنید.
 آیا قمه زدن جایز است و در صورت عدم جواز اگر کسی نذر کرده باشد چه باید بکند؟, عزاداری خامس آل عبا علیه السلام از افضل قربات و مایۀ بیداری مسلمین است، ولی از کارهایی که موجب وهن مذهب می‌شود و بهانه به دست مخالفان می‌دهد باید اجتناب کرد.
 سیادت پیامبر (صلی الله علیه و آله) از چه کسی برای ایشان به وجود آمده و آیا امام علی (صلی الله علیه و آله) سید بوده‌اند؟, سیادت به معنای بزرگی و عظمت است و عظمت پیامبر اسلام (صلی الله علیه و آله) از سوی خداست و اجداد او تا هاشم به خاطر پیامبر (صلی الله علیه و آله) همه سادات و دارای عظمت بوده‌اند و حضرت علی (علیه السلام) علاوه بر عظمت مقام والای خودش، از بنی هاشم و سید و مولاست.
 آیا دراز کردن پاها در حال تلاوت قرآن کریم، موجب بی حرمتی است؟, در صورتی که قصد بی احترامی نداشته باشد حرام نیست ولی در هر حال (در غیر صورت ضرورت) بهتر است این کار را ترک کند.
 رانندگی اتومبیل برای زنان چه حکمی دارد؟, با حفظ حجاب اسلامی و جهات شرعی دیگر، مانعی ندارد.
 آیا بانوان می‌توانند آموزش فنون نظامی ببینند؟, اگر مستلزم گناهی نباشد اشکالی ندارد.
 آب مشترکی بوده که در اثر سیلاب از بین رفته است، بعد از چندین سال شخصی با زحمت آب را پیدا کرده آیا مال آن شخص است یا مال مشترک؟, اگر بعد از مدت طولانی باشد مال کسی است که آن را یافته است اگر مدت کوتاهی باشد تنها در صورت اعراض صاحبان قبلی می‌تواند آن را تملک کند.
 طبق آیه قرآن، ظاهرا خنثی نباید وجود داشته باشد چرا که خداوند می‌فرماید: (یهب لمن یشاء إناثا و یهب لمن یشاء ذکورا) «۱» بنابراین موضوع خنثی را چگونه باید توجیه کرد؟, هر خنثایی در واقع یا مذکر است یا مؤنثخواه شناخته بشود یا نه.
 در بعضی از مناطق صاحب حیوان نر، در مقابل جفت گیری از صاحب حیوان ماده پول یا جنسی می‌گیرند آیا این کار جایز است؟, به عنوان حق الزحمه مانعی ندارد.
 آیا در حیات کسی، می‌توان به نیابت از او، اعمال خیر مثل اهدای قرآن به مساجد و … انجام داد؟, انجام اعمال خیر به نیت احیا و اموات اشکال ندارد.
 پدرم با شوهرم اختلاف پیدا کرده‌اند در اثر این اختلاف از دست من ناراحت شده و گفته حق نداری به خانه من بیایی، تکلیف من چیست؟ با این که در آن خانه مادر و برادرم هستند و من می‌خواهم به آنها سر بزنم، آیا می‌توانم بدون اجازه پدرم به خانه آنها بروم آیا نرفتن من باعث قطع رحم نمی‌شود؟, آنها می‌توانند به دیدار شما بیایند یا در محل دیگری ملاقات کنید، ولی در خانه ملکی پدر بدون اجازه او نمی‌توان رفت. (۱). سوره شوری، آیه ۴۹.
 پدر بنده در زمان حیات، مرتکب بسی خطاها شده است و بنده ایشان را ظالم یا فاسد یا می‌دانم و ایشان را مستحق هیچ گونه امر خیری نمی‌بینم و هیچ گونه حقی را بر گردن خود نمی‌دانم و تا بحال نیز هیچ امر خیری برای ایشان انجام نداده‌ام، تکلیف بنده چیست؟, پدرتان هر کاری کرده است فعلا از دنیا رفته و دست او کوتاه است و چون مسلمان و شیعه علی بن ابی طالب (علیه السلام) بوده، سزاوار ترحم می‌باشد. از خداوند برای او آمرزش بطلبید و بدانید پدر اگر فاسق هم باشد باز بر فرزند حقوقی دارد، امید استخداوند همه ما را ببخشد و بیامرزد.
 آیا داستان عقد و عروسی حضرت قاسم بن الحسن (علیه السلام) در کربلا صحت دارد، خواندن و بیان کردن این داستان چه حکمی دارد؟, چون در منابع معتبر نیامده است بهتر ترک آن است.
 آیا انتقال دادن میت به عتبات مقدسه ائمه طاهرین (علیهم السلام) جایز است؟, اشکالی ندارد.
 آیا شبیه قبور ائمه طاهرین با چوب و سنگ ساختن جایز است؟, دلیلی بر حرمت این امور نداریم.
 تحصیل در حوزه و یا دانشگاه کدام یک واجب‌تر است، با توجه به این که عده‌ای از جوانان با استعداد و علاقه مند به علوم اسلامی، بین انتخاب حوزه و دانشگاه مردد می‌باشند؟, تحصیلات حوزوی در شرایط فعلی مقدم است، البته گروهی نیز باید به تحصیلات دانشگاهی بپردازند، تا سایر شئون جامعه اسلامی به صورت آبرومند اداره شود.
 دانشجویان با استعدادی هستند که در رشته‌های پزشکی یا مهندسی مشغول به تحصیلند و به علوم اسلامی نیز علاقه خاصی دارند، آیا شرعا وارد شدنبه حوزه و کسب معارف دینی بر آنها واجب است؟, بهتر این است که تحصیلات دانشگاهی را به پایان برسانند سپس به تحصیلات حوزوی بپردازند.
 گرفتن شهریه برای طلابی که به کارهای فرهنگی مشغولند با توجه به این که درس و بحث حوزوی ندارند و از نظر مادی هم کاملا تأمین نمی‌شوند، حرام است یا حلال؟ اگر از نظر مادی تأمین شوند چطور؟ ملاک حلال بودن استفاده از شهریه حوزه را بفرمایید., شهریه حوزه مربوط به محصلین حوزه علمیه است مگر این که دهندگان شهریه در موارد خاصی اجازهبدهند.
 اخیرا در میان برخی از جوانان مدل مو و لباسهایی مد شده که از کشورهای اروپایی و بلاد بیگانه ارائه می‌گردد (مانند رپ و غیره) نظر به اینکه پوشیدن این لباسها و این گونه آرایش کردن عرفا از مصادیق تشبه به کفار است آیا شرعا حرام است یا حلال؟, با توجه به این که این امور بخشی از فرهنگ منحط بیگانگان است، مسلمانان باید از آن پرهیز کنند و فرهنگ خود را زنده کنند.
 مرحوم حاج شیخ عباس قمی (ره) در «مفاتیح الجنان» از امام صادق (علیه السلام) نقل می‌کند که «مکروه است روایت شعر برای روزه دار و محرم و در حرم و در روز جمعه و شبها و لو شعر حق باشد» حضرت عالی در این مورد چه می‌فرمایید؟, این مطلب در یکی از روایات معتبره وارد شده است که امام صادق (علیه السلام) فرمود: «یکره روایة الشعر للصائم و للمحرم و فی الحرم و فی یوم الجمعه و ان یروی باللیل؛ مکروه است نقل شعر برای روزه دار و محرم و در حرم مکه و در روز جمعه و در شب» «۱» و حتی در ذیل حدیث آمده است: هر چند شعر حق باشد، ولی ممکن (۱). وسائل الشیعه، جلد ۷، صفحه ۱۲۱، ابواب آداب الصائم، باب ۱۳. است عناوین ثانویه مهمتری، این کراهت را تحت الشعاع قرار دهد.
 در شهرهای بزرگ، زنان مسافر به دلیل نبودن جا، بعضا در صندلی جلو تاکسی‌ها و در کنار مردان به طور فشرده می‌نشینند، از لحاظ شرعی این مسأله چه حکمی دارد؟, اگر چه تماس بدنها از روی لباس حرام نیست، ولی اگر منشأ فساد گردد حرام است.
 استفاده از تلفن ادارات و نهادها با پرداخت هزینه آن و یا استفاده از وسایل نقلیه در ساعات غیر اداری جهت انجام کارهای شخصی از قبیل عیادت مریض و تشییع جنازه و یا سخنرانی در مجالس وعظ و سوگواری، توسط آقایان روحانیون محترم سیاسی عقیدتی (با اینکه روغن و بنزین و استهلاک اتومبیل را خودشان از جیب خود تأمین می‌نمایند) چگونه است؟, جایز نیست، مگر به اجازه مسئولین ذی صلاح.
 تردد روحانی در بعضی موارد بدون لباس روحانیت چه صورتی دارد؟, اگر موجب وهن روحانیت نشود اشکالی ندارد.
 شانه خالی کردن از زیر بار مواردی همچون مالیات، عوارض، مقررات راهنمایی و رانندگی، با لطایف الحیل و نپرداختن وجه آن و یا کم کردن وجه در نظر گرفته شده، با توجه به این که خلاف مقررات دولت اسلامی است، شرعا چه حکمی دارد؟, اشکال دارد.
 از آنجا که نگهداری مجلات و روزنامه هایی که آیات قرآن در آنها نوشته شده مقدور نیست با آنها چه بکنیم؟, می‌توانید آنها را در جایی دفن کرده و یا به رودخانه‌ای بریزید و یا به مراکزی بدهید که آنها را خمیر می‌کنند و از آن مقوا و مانند آن می‌سازند.
 با توجه به اینکه هجرت پیامبر اکرم (صلی الله علیه و آله) از مکه به مدینه در ماه ربیع الأول صورت گرفته است، چرا ماه محرم به عنوان مبدأ سالهای قمری و اولین ماه آن انتخاب شده است؟, ماه محرم قبل از اسلام نیز آغاز سال بوده است و هجرت پیامبر (صلی الله علیهو آله) مانند سرآغاز انقلاب اسلامی ما بود، اگر فرضا ما بخواهیم سال انقلاب را مبدأ تاریخ قرار دهیم بهمن ماه را آغاز سال قرار نمی‌دهیم بلکه آغاز سال همان فروردین است.
 آیا رعایت حجاب و پوشانیدن بدن در اعمال عبادی غیر از نماز همانند تلاوت قرآن و دعا، فضیلتی برای زن محسوب می‌شود؟, دلیلی بر وجوب یا استحباب آن نداریم ولی اگر مشکلی ایجاد نکند محترمانه‌تر محسوب می‌شود.
 آیا معیاری برای رؤیاهای صادقه وجود دارد که آدم رؤیاهایش را با آن بسنجد و رؤیاهای صادقه را بتواند تشخیص دهد؟, معیار مسلمی ندارد.
 مبلغ ۱۵۴۴۰ تومان بابت سازندگی جبهه نزد شخصی است. این مبلغ را در حال حاضر به چه مصارفی برسانیم؟, با توجه به این که هم اکنون نیز در محل جبهه‌های سابق مرزداران فعالیت دارند، به وسیله شخص امینی به آنها برسانید تا در همان مصرف صرف شود.
 این جانب کارمند یک شرکت دولتی و در قسمت صدور چک امور مالی انجام وظیفه می‌نمایم و از آنجا که ارباب رجوع جهت دریافت چکشان به این جانب رجوع می‌کنند گاهی رخ می‌دهد که یک جعبه شیرینی و یا حتی پول نقد می‌آورند، از نظر شرعی چه صورتی دارد؟, اگر شما حق کسی را ضایع نکنید و کسی را بی جهت بر دیگری مقدم ندارید و فرقی میان آنهایی که هدیه‌ای می‌آورند و نمی‌آورند نگذارید، گرفتن آن هدیه مانعی ندارد.
 آیا قطع رحم و یا صله رحم که در اسلام بر آن تأکید شده است معیار مشخصی دارد و آیا محدوده آن از نظر نصوص وروایات بیان شده است و آیا اگر بنده با نتیجه خواهرم و یا برادرم و یا خاله‌ام و غیره قطع رحم کنم، قاطع رحم محسوب می‌شوم؟, منظور، داشتن ارتباط و پیوند با آنها در حد متعارف و معمول است، البته هر قدر خویشاوندی نزدیکتر باشد رابطه باید بیشتر باشد.
 آیا برای مسئول مدرسه جایز است که به خاطر مراعات نکردن نظافت و یا کوتاه نکردن موی سر و یا مسافرت، از شهریه طلاب مدرسه کم کند، مطلب دیگر این که آیا شهریه گرفتن در سه ماه تعطیل تابستان جایز است؟ و در صورتی که طلبه‌ای برای گرفتن شهریه‌اش نیاید، آیا مسئول مدرسه می‌تواند این پول را در جاهایی که خودش می‌داند مصرف کند؟, در مسائل مربوط به شهریه باید نظر بیوتی که شهریه را می‌دهند در تمام جهات فوق رعایت شود و با اجازه آنها اقدام گردد.
 آیا استفاده از مدارک دیگران مانند دفترچه بیمه درمانی، گذرنامه، کارت شناسایی و غیره با رضایت کامل طرف مقابل جایز است؟ و در صورت عدم جواز استفاده از این مدارک آیا شرعا هم عقوبت دارد؟, اگر بر خلاف قوانین و مقررات و قرارداد باشد، جایز نیست و مسئولیت الهی دارد.
 معمول است خانمها هنگام رفتن به مجالس عروسی و جشن، علاوه بر زینتهای نامرئی، خود را معطر می‌کنند، با توجه به اینکه نفس خوشبو و معطربودن خود نوعی از زینت و آرایش حساب می‌شود و معمولا بوی آن را مرد نامحرم در بین راه احساس می‌کند، آیا اشکال دارد؟, اشکال دارد و در خبر است که تا به منزل برگرددمورد لعن ملائکه است.
 آیا تلاوت قرآن در مجلس ترحیم تارک نماز و یا منکر نماز جایز است؟, تقاضای عفو و بخشش و انجام اعمال خیر برای همه مسلمانان هرچند که گناهکار باشند جایز است.
 خشک کردن و یا کشتن حیوانات به جهت دکور و غیر آن چه حکمی دارد؟, اگر باعث اذیت و آزار خاصی نباشد اشکالی ندارد، ولی در مورد حیوانات موذی مسأله روشن‌تر است ولی اگر از حیوانات دارای خون جهنده باشد با توجه به اینکه ذبح شرعی نمی‌شود، احتیاط آن است که با دست‌تر، بدن آنها لمس نشود.
 چرا خداوند در سوره الرحمن آیه ۲ و ۳ می‌فرماید: (علم القرآن* خلق الإنسٰان) وقتی انسان خلق نشده، چگونه به او قرآن یاد داده شده است؟, ترتیب در ذکر و بیان، گاهی به خاطر ترتیب در اهمیت است و گاه به خاطر ترتیب در وجود خارجی و در اینجا از قبیل اول می‌باشد.
 تقیه چیست؟, تقیه عبارت است از کتمان عقیده در جایی که اظهار آن باعث خطر یا ضرر مهمی می‌گردد و این مسأله از قرآن مجید و روایات اسلامی و حالات اصحاب پیامبر در مقابل مشرکان گرفته شده است.
 آیا ساختن خانه‌های ضد زلزله کار درستی است؟, اشکالی ندارد، بلکه گاهی لازم است، زیرا خداوند دفع خطر را بر عهده انسان گذارده تا با استفاده از وسایل مختلف در برابر خطرات بایستد.
 اگر پدر و مادر از انجام کارهای خوب مثل درس خواندن جلوگیری کنند وظیفه فرزند چیست؟, اطاعت در این گونه موارد لازم نیست، ولی حتی الإمکان بایدطوری رفتار کرد که رنجیده نشوند و لازم است که فواید کار خوب را برای ایشان توضیح داد تا مسأله برای آنها روشن شود و ممانعت نکنند.
 در بین بیماران مراجعه کننده به کلینیک‌های روانپزشکی، بیمارانی وجود دارند که دارای تمایلات همجنس گرایی می‌باشند، علم روانپزشکی امروز این بیماران را به دو گروه تقسیم می‌کند: گروه اول که اصطلاحا به آنها (اگودیستانیک) می‌گویند، این افراد از این که دارای تمایلات همجنس گرایی هستند احساس ناراحتی می‌نمایند و این احساس را به درون خود متعلق نمی‌دانند و خود مایل هستند درمان شوند، علم روانپزشکی این بیماران را مداوا می‌کند و درمان اکثر این بیماران موفقیت آمیز است و پس از درمان، این بیماران به جنس مخالف علاقه پیدا می‌کنند و می‌توانند ازدواج کنند. گروه دوم که اصطلاحا به آنها (اگوسینتانیک) می‌گویند، این افراد دارای تمایلات همجنس گرایانه هستند، اما از داشتن چنین تمایلاتی ناراحت نیستند و آن را با درون خود موافق و مطابق می‌بینند و بر عکس نسبت به جنس مخالف احساس کششی ندارند و بعضا از جنس مخالف بیزار و متنفرند، علم روانپزشکی جدید برای این دسته درمانی نیافته است، این نوع بیماران چنانچه جبرا ازدواج کنند دچار مشکلات جنسی و عاطفی با همسر خود می‌شوند و معمولا حاصل ازدواجشان طلاق و جدایی است (چنان که مشاهده گردیده است). البته از نظر پزشکی ثابت گردیده است که سه عامل مهم در ایجاد حالت همجنس گرایی در گروه دوم نقش دارد که عبارتند از: الف) ژنتیک ب) هورمونهای بدن مادر در طی دوران بارداری ج) نحوه تربیت فرد در دوران کودکی و تأثیر پدر و مادر در ایندوران. توصیه روانپزشکی نوین به افراد گروه دوم این است که رابطه جنسی خود را با یک فرد هم جنس برقرار کنند و از اقدام به ازدواج با غیر هم جنس خودداری نمایند زیرا کرارا مشاهده گردیده که این افراد قادر به تحمل جنس مخالف نبوده و ازدواج آنها به طلاق می‌انجامد. حال پرسش حقیر این است که نظر حضرت عالی در مورد درمان گروه دوم چیست؟, از نظر موازین شرع اسلام نمی‌توان به این گروه اجازه برقرار ساختن رابطه با جنس موافق هر چند در مراحل سطحی و ابتدایی داد و آن را یک ضرورت شمرد، بلکه باید از طرق مختلف مخصوصا عواطف مذهبی که بسیار قوی و مؤثر است، روی آنان کار کرد تا مشکلشان حل شود و هرگز نباید تسلیم توصیه‌های بعضی از روانپزشکان شد که می‌خواهند کار را بر خودشان آسان و بر دیگران مشکل کنند، بلکه باید پزشکان مؤمن بکوشند و طرق درمان معقول و مشروع را بیان کنند.
 نظر اسلام در مورد اعتصاب غذا که بعضی از زندانیان سیاسی و غیر سیاسی به عنوان اعتراض به وضع نامناسب زندان و یا اعتراض بر حکمی که دادگاه بر ایشان صادر کرده است یا اعتراض به بلاتکلیفی خود به آن متوسل می‌شوند چیست، لازم به ذکر است که این نوع اعتصاب گاهی منجر به مرگ و گاهی منجر به ضررهایی می‌شود؟, در صورتی که باعث ضرر مهمی در جان یا بدن نشود اشکال ندارد، مگر این که زندانی در معرض خطر مهمی باشد که هیچ راهی برای رهایی از خطر، جز اعتصاب غذا نباشد که در این صورت از باب تقدیم اهمبر مهم جایز است.
 اعتصاب بعضی از کارمندان دولت ظالم، مثل زندانیان به عنوان اعتراض به احکامی که از سوی دادگاه به عنوان توهین دین و مذهب یا موهن جلوه دادن دین صادر می‌شود چه حکمی دارد (با توجه به این که اعتصابات گاهی به از دست دادن شغل آنها منجر می‌شود)؟, موارد مختلف است، گاهی مسأله‌ای که به خاطر آن اعتراض کرده است از نظر اسلام مهمتر است مثل این که مقدسات دین یا بلاد مسلمین یا خود مسلمین در خطر باشند و گاهی از اوقات آن مسأله نسبت به خطری که برای اعتصاب کنندگان پیش می‌آید کم اهمیت‌تر است، خلاصه این که حکم دائر مدار قاعده اهم و مهم است.
 اگر کسی عمدا به قرآن قسم دروغ بخورد و بعدا پشیمان شود وظیفه او چیست؟, باید توبه کند و با اعمال صالح، گذشته خود را جبران نماید.
 به نظر شما طلاب علوم دینی، از چه هنگام بهتر است ملبس به لباس مقدس روحانیت شوند؟, پوشیدن لباس مقدس روحانیت از هر زمانی که بتوانند وظیفه آن لباس را ادا کنند خوب است و معمولا اگر خوب درس خوانده باشند بعد از «لمعه» زمان مناسبی برای این امر است.
 آیا پیامبر (صلی الله علیه و آله) و امام (علیه السلام) به قوت نبوت و امامت می‌توانند مرده را زنده نمایند یا خیر به چه دلیل؟, آری می‌توانند و قرآن مجید صریحا این مطلب را در مورد حضرت مسیح ذکر کرده است «۱» و این امر به اذن الهی و قدرت او انجام می‌گیرد. (۱). سوره آل عمران، آیه۴۹.
 اگر شخصی به طوری در تنگی معاش باشد که نتواند زندگی خود را اداره کند و به هر دری هم بزند با شکست مواجه شود و حاضر هم نباشد زکات یا صدقه قبول کند، آیا می‌تواند برای غیر مسلمانها کار کند؟, کار کردن برای غیر مسلمانان حرام نیست مشروط بر این که، کار حلال و آبرومند و مباحی باشد و سبب اهانت و ذلت مسلمین نگردد.
 آیا درست است که شخص مسلمان فقط از روی قرآن کاری را انجام دهد، مثل نماز خواندن و وضو گرفتن و کارهای دیگر؟, در احکام دینی یا باید درس خواند و مجتهد شد و احکام را از ادله چهارگانه (قرآن و سنت و اجماع و دلیل عقل) استنباط کرد و یا باید تقلید کرد.
 آیا اصلاح کلمات یا حرکات چاپی و یا رسم الخط قرآن که غلط نوشته شده باشد جایز است؟, اگر یقین به غلط بودن آن داشته باشد خوب است اصلاح کند.
 علمی که ائمه اطهار (علیهم السلام) و رسول مکرم اسلام (صلی الله علیه و آله) به آن تأکید فراوان نموده‌اند چیست؟ آیا علوم مختلف امروزی از قبیل ریاضی، فیزیک، شیمی و غیره، نیز در ردیف آن علم هستند؟ آموختن علم در کشورهای غیر اسلامی و گاهی مخالف اسلام چه حکمی دارد؟, قبل از هر چیز باید معارف و احکام دینی را فرا گرفت و علوم دیگری که برای نظام زندگی جامعه اسلامی ضرورت دارد نیز به عنوان واجب کفایی می‌باشد و فرا گرفتن آنها برای عظمت و اعتلای جامعه اسلامی و رفع نیازها، لازم است. سؤال۱۶۹۵- نظر شما در مورد کاندیدا شدن روحانیونی که قدرت راه یافتن به مجالس قانون گذاری را دارند و توسط مردم انتخاب می‌شوند چیست؟ در صورتی که اگر این روحانیون شرکت نکنند اشخاصی غیر متعهد به این مجالس راه پیدامی کنند و احکام غیر اسلامی را تصویب می‌کنند. ظاهر این است که شرکت آن روحانیون و افراد متعهد دیگر با شرایطی که گفتید واجب است.
 اخیرا در بعضی مجامع و هیئات مذهبی تهران اشعاری سروده و خوانده می‌شود که در ضمن آن، لفظ جلاله (الله) را به ذوات مقدسه عصمت- علیهم صلوات الله- و غیره نسبت می‌دهند، مثلا گفته می‌شود من علی اللهی ام، یا من حسین اللهی ام و یا زینب اللهی ام، آیا بیان این گونه اشعار جواز شرعی دارد؟, این تعبیرات مناسب افراد معتقد به مکتب معصومین (علیهم السلام) نیست و لازم است به این اشخاص تذکر داده شود و آنها را از این کار نهی کرد و برای بزرگداشت مقام آن بزرگواران راههای خوب و سنجیده و معقول وجود دارد که نیازی به این حرفها ندارد.
 مؤلفی کتابی می‌نویسد و با ناشری قرارداد چاپ و نشر منعقد می‌نماید و در کتاب می‌نویسد: «حقوق طبع برای مؤلف محفوظ است». پس از چندی ناشر دیگری بدون اجازه از مؤلف، کتاب را تجدید چاپ می‌نماید. در عرف ناشران چنین است که مقداری از کتاب را به عنوان حق التألیف به مؤلف می‌دهند، آیا این چنین حقی برای مؤلف وجود دارد و آیا نیاز به اجازه از مؤلف در مقام تجدید و افست از روی کتابش می‌باشد؟, حق التألیف یک حق عقلایی است که در تمام دنیا ازسوی همه عقلای جهان به رسمیت شناخته شده است و مخالفت با آن مصداق ظلم شمرده می‌شود و شرعا حرام است، بنابراین مؤلف می‌تواند حق خود را از کسانی که بدون اجازه او تجدید چاپ کرده‌اند بگیرد، در ضمن توجه داشته باشید ناشر نیز نسبت به حروفچینی و مانند آن حق دارد و اگر کسی از روی آن عکسبرداری کند باید حق ناشر را نسبت به آن بپردازد.
 در بعضی از مناطق هندوستان در بیست و دوم رجب شیرینی و چیزهای خوردنی دیگری به عنوان نذر امام صادق (علیه السلام) تقسیم می‌شود، آیا این نذر مشروع است؟, بیست و دوم رجب طبق روایات مشهور، ارتباط خاصی با امام صادق (علیه السلام) ندارد ولی اگر به قصد تجلیل مطلق از مقام شامخ آن حضرت در هر روزی از سال مراسمی برپا کنند، مانعی ندارد.
 در روایتی از حضرت امام صادق (علیه السلام) نقل شده که ایشان فرموده‌اند: همین که قائم (علیه السلام) بپاخیزد امری جدید می‌آورد همان گونه که پیامبر (صلی الله علیه و آله) در آغاز ظهور اسلام امری جدید آورد، با توجه به این که ما مجتهدین را به عنوان کسانی که در هر دوره زمانی دین را از تحریف حفظ می‌کنند می‌شناسیم و برای دستیابی به احکام درست و صحیح به آنها مراجعه می‌کنیم، تفسیر صحیح این حدیث را بیان کنید؟, منظور این است که در دین خدا و مفاهیم دینی بدعتهایی گذارده می‌شود و تحریفهایی صورت می‌گیرد که وقتی آن حضرت (عج) بیاید با آن بدعتها مبارزه می‌کند، تا آنجا که گروهی از مردم تصور می‌کنندکه آیین تازه‌ای آورده است.
 اگر انسان در سالهای اول تکلیف به علت بچگی دست به کارهایی بزند که در بزرگی برای او مسأله شود، مثلا وسیله‌ای را بدون اجازه صاحبش و بدون اطلاع او، از جایی بردارد و آن را به دوست خود هدیه بدهد، حال اگر بخواهد اکنون که بزرگ شده و متوجه عمل زشت خود شده است، وسیله را به صاحبش برگرداند پای از میان رفتن آبرو و حیثیت او در نزد هر دو طرف در میان باشد، در این مورد چگونه باید عمل کند و به چه نحو وظیفه‌اش را انجام دهد؟, اگر بتواند همان وسیله را از دوست خود ظاهرا بخرد و جهتصاحبش به عنوان هدیه به دست خودش یا توسط دیگری بفرستد، این کار را بکند و اگر نمی‌تواند، قیمت آن را در حساب بانکی او یا به وسیله پست به صورت ناشناس جهت او ارسال دارد.
 در مسأله اعجاز و انجام کارهای خارق العاده که یکی از راههای شناسایی پیامبران است آیا خداوند به پیامبران خود قدرتی می‌دهد که آنها، یا خود به آوردن معجزه اقدام می‌کنند و یا معجزه کاملا به وسیله خدا انجام می‌شود و فقط در قالب کاری از جانب پیامبران نشان داده می‌شود؟, معجزه به هر دو صورت ممکن است انجام شود، گاه خداوند به پیامبرش قدرت این کار را می‌دهد و گاه پیامبر دعا می‌کند و خدا دعای او را اجابت می‌کند.
 آیا تلاوت قرآن برای کسی که چشم درد دارد و مطالعه برای چشم او ضرر دارد ولی به جهت علاقه به قرآن هرروز مقداری قرآن تلاوت می‌کند، جایز است؟, کاری که موجب ضرر باشد انجام ندهد، ولی می‌تواند به مقداری که ضرر ندارد همه روزه بخواند و اگر از روی قرآن نمی‌تواند بخواند آنچه را حفظ دارد بخواند.
 آیا اجرت گرفتن در برابر تلاوت یا ختم قرآن و اهدای ثواب آن، جایز است؟, اشکالی ندارد.
 کسی که علاقه زیادی به تلاوت قرآن دارد ولی نمی‌تواند آن را کاملا صحیح بخواند و سعی در تصحیح آن می‌کند، آیا قرآن خواندن او بهتر است یا ترک آن؟, بهتر است بخواند و سعی در اصلاح آن نیز بکند.
 آیا جایز است از پولی که در ماه محرم و ماه رمضان، برای خرج مسجد و عزاداری جمع آوری می‌گردد جهت هیأت قرآن و کلاسهای مسجدها، قرآن و تخته سیاه و لوازم دیگر خریداری نمود؟, اگر برای عزاداری باشد نمی‌شود برای کار دیگری مصرف کرد ولی اگر برای هزینه‌های مسجد باشد مانعی ندارد.
 اگر هیئت امنای مسجد یا حسینیه‌ای بگویند: «ما راضی به برگزاری کلاس قرآن در مسجد یا حسینیه نیستیم» آیا رعایت نظر آنها لازم است؟, رعایت نظر آنها در این گونه موارد لازم نیست، ولی بهتر است هماهنگی برقرار گردد و در هر حال مزاحمتی برای نمازگزاران به وجود نیاید.
 آیا سوزاندن قرآنهایی که ورق ورق شده و قابل نگهداری و استفاده نیست، جایز می‌باشد؟ و آیا جایز است آن را سوزاند و خاکستر آن را دفن کرد؟ و در صورتی که کسی چنین کرده باشد تکلیفش چیست؟, جایز نیست، می‌توانید آن را در محل پاک دوردستی دفن کنید و یادر نهر آب جاری بریزید، به شرط آن که به جای نامناسبی نرود، اگر کسی آن را سوزانده باید تأکید کنید که دیگر مرتکب این کار نشود و از کار خود توبه کند.
 اخیرا لباسهایی وارد شده که بر روی آن اسم جلاله (الله) نوشته شده است، آیا پوشیدن چنین لباسهایی جایز است؟ و در هر صورت، تکلیف کسی که آن را پوشیده چیست؟, اگر در محلی نوشته شده که باعث هتک احترام این نام مقدس نمی‌شود اشکالی ندارد و در هر حال باید مراقبت کرد که دست بی وضو بر آن نگذارند و آن را نجس نکنند.
 در صورتی که پدر به فرزند بگوید: راضی نیستم در جلسه قرآن شرکت کنی، آیا اطاعت پدر در اینجا هم لازم است؟, اطاعت از او در این مورد لازم نیست، ولی سعی کند موافقت او راجلب کند.
 اگر به صورت غیر عمد، قرآن از دست انسان به زمین بیفتد وظیفه چیست و آیا کفاره لازم است؟, کفاره ندارد ولی فورا بردارد و احترام کند.
 آیا پدر می‌تواند یادگرفتن قرآن را بر فرزند واجب نماید و اگر بگوید: من راضی نیستم که در این مسأله کوتاهی نمایی، وظیفه فرزند چیست؟, اگر سرپیچی فرزند موجب اذیت و آزار پدر می‌گردد، باید از او اطاعت کند.
 در مراسم فاتحه در بعضی از شهرستانها رسم است که هنگام تلاوت قرآن افراد شرکت کننده با صدای بلند به بازماندگان تسلیت می‌گویند و بازماندگان جواب آنها را می‌دهند، آیا این عمل جایز است؟, بهتر است احترام قرآن را بیشتر رعایت کنند و از این کاربپرهیزند.
 لطفا بفرمایید: آیا گرفتن اجرت در مقابل تعلیم قرآن جایز است؟, جایز است، ولی کراهت دارد.
 قرای معروفی که آیاتی از قرآن مجید را با صوت زیبا تلاوت می‌کنند و آن را بر روی نوار کاست و یا ویدئو ضبط می‌کنند، آیا می‌توانند امتیاز آن را خریدوفروش کنند و آیا باید دیگران در موقع تکثیر از آنها اجازه بگیرند؟, در صورتی که در عرف عقلا به عنوان حقی برای قاری شمرده شود، کسانی که می‌خواهند تکثیر کنند باید با موافقت او باشد.
 اگر شخصی، پسر بچه‌ای را که در سنین (۱۴- ۱۲) سالگی است کتک زده باشد و آن بچه هنوز بالغ نشده باشد، آیا باید خود مضروب را راضی کند یا پدر و مادر او را؟, باید از پدر و مادر او حلیت بطلبد و احتیاطا هنگامی که بالغ شد ازخود او نیز حلیت بخواهد.
 اگر طلبه‌ای به علت مشکلات درسی و یا به عللی دیگر نتواند به تحصیل خود ادامه دهد و از تحصیل منصرف شود، آیا باید شهریه هایی را که در طول مدت تحصیل دریافت کرده است برگرداند؟, بازگرداندن شهریه لازم نیست، ولی سعی کند به مقداری که از بیت المال استفاده کرده خدمت دینی کند.
 آیا کاتب مطلع از محتویات کذب مورد کتابتش که شامل اتهام و هتک حرمت گیرنده نامه و دیگران می‌باشد با این که آن نوشته با امضای دیگری برای گیرنده ارسال می‌گردد، شریک در گناه صاحب امضا می‌باشد؟, این مصداق روشن اعانت بر اثم و کمک به گناه است و جایز نیست.
 احترام برادر بزرگترچه حکمی دارد؟, همه برادران احترام دارند مخصوصا برادر بزرگتر و در روایت آمده است که برادر بزرگتر به منزله پدر است.
 تهمت زدن به مرده چه حکمی دارد؟, تهمت زدن به هر کسی حرام است و نسبت به مرده و هر کس که نمی‌تواند از خود دفاع کند، گناهش بیشتر است.
 نظر شما در مورد ورزش بکس با توجه به خطراتی که دارد چیست؟, با توجه به خطراتی که ورزش بکس دارد مشروعیت آن مشکل است مگر در موارد ضرورت مثل کسانی که برای آمادگی رزمی این کار را می‌کنند.
 ریشه درخت کسی به ملک همسایه سرایت و شاخه می‌کند، مدت سی سال یا بیشتر شاخه‌ها در ملک همسایه می‌ماند، در این مدت خسارت و ضرر این شاخه‌ها و درخت را همسایه متحمل می‌شود و خسارت و ضرر درخت‌ها چنین است: یک مقدار از ملک را اشغال کرده و به زراعت مقدار دیگری از زمین، خسارتو ضرر وارد کرده و این درخت‌ها مانع از تابش آفتاب به زراعت است و ریشه‌ها هم مانع از رشد و نمو زراعت می‌شود، آیا این درختها حق صاحب درخت اولی است یا حق صاحب زمین و اگر حق صاحب درخت اولی است، آیا صاحب زمین حق مطالبه خسارت و ضرر وارده را دارد؟, درختان متعلق به صاحب ریشه است، ولی صاحب زمین دوم می‌تواند آنها را از ملک خود قطع کند و یا مال الاجاره آن را مطالبه کند و اگر خسارتی بر او وارد شده که نتیجه عمل صاحب درخت بوده، می‌تواند از او بگیرد.
 این جانب یکقطعه زمین دارم که یک اصله درخت گردو از طرف جنوب و سه اصله درخت گردو از طرف شمال که متعلق به برادرم می‌باشد زمین بنده را احاطه کرده است و هر ساله موجب خسارت مالی قابل توجهی به این جانب می‌باشد و تذکرات بنده مؤثر واقع نشده، حکم شارع مقدس اسلام در این مورد چه می‌باشد؟, چنانچه وجود آن درختان موجب ضرر و زیان شماست می‌توانید به صاحبش تذکر دهید که شاخه‌های آن را قطع کند یا مال الاجاره مناسبی بپردازد و اگر به هیچ کدام راضی نشد شما حق قطع کردن آن را با نظر حاکم شرع و در نبودن حاکم شرع با نظر معتمدین محل دارید، مگر این که از روز اول زمین به همین شکل به شما واگذار شده باشد.
 طلاب علوم دینی در چه زمانی باید مفتخر به پوشیدن لباس روحانیت شوند؟, هنگامی که به مرحله قابل ملاحظه‌ای از معلومات دینی برسند، باید لباس را بپوشند و از نظر مقررات فعلی حوزه کسی که شهریه دروس خارج می‌گیرد ملتزم به پوشیدن لباس روحانیت است.
 در بعضی از کشورهای اسلامی قانون جدیدی وضع شده است که طبق آن، غیر مسلمانان در انتخابات می‌توانند دو بار رأی دهند یعنی آنها هممی توانند با مسلمانان رأی بدهند و هم با غیر مسلمانان. طبق فقه جعفری آیا می‌شود به غیر مسلمانان چنین حقی داد؟, نباید غیر مسلمانان امتیازی بر مسلمین داشته باشند، مگر این که ضرورتهایی در کار باشد.
 کالاهایی که از قاچاقچیان کشف می‌شود یا کالاهایی که بعد از مدتی انبار شدن در گمرکات با قیمتمناسب در اختیار بعضی از افراد قرار می‌گیرد استفاده از آنها چه حکمی دارد؟, هرگاه مجتهد جامع الشرایط به عنوان تعزیر از آنها بگیرد سپس بفروشد، خریدن آن اشکالی ندارد.
 وارد کردن کالا به صورت غیر قانونی از مرز چه حکمی دارد؟ پول حاصل از این کالا برای واردکننده چه حکمی دارد؟, از کارهایی که بر خلاف مقررات حکومت اسلامی است باید اجتناب کرد و هر گونه کمک کردن به این تخلفات اشکال دارد و درآمد آن نیز مشکل است.
 شخصی فوت شده و وصیت هم نکرده، در میان اولاد او دو نفر صغیر هم وجود دارد، آیا برای آنهایی که برای تسلیت و تعزیت بازماندگان آن مرحوم می‌روند، جایز است بر روی فرشی که صغیر شرکت دارد بنشینند و همچنین نماز خواندن در آن خانه‌ای که ارث آن مرحوم می‌باشد و آن دو نفر صغیر نیز شریک می‌باشند در صورت ضرورت یا غیر ضرورت چه صورت دارد؟, در این گونه موارد مبلغ مختصری که جوابگوی آن تصرف باشد برای صغیر در نظر بگیرید و هزینه او کنید در این صورت تصرفات فوق جایز است.
 با توجه به رواج تمسخر بعضی از زبانها در بین مردم و استفاده از تعابیری اهانت آمیز خواهشمند است نظر مبارک را مرقوم فرمایید؟, اگر غرض اهانت و تحقیر باشد جایز نیست.
 آیا جایز است در ساعات اداری که مراجعه کننده نداشته و بیکار می‌باشیم از وقت خود جهت درس خواندن و کسب علم استفاده نماییم؟, هرگاه هیچ وظیفه‌ای در آن ساعت ندارید، درس خواندن و مانند آن مانعی ندارد.
 انتقاد ازکاندیداتورها و بیان نکات منفی آنها در جمع یا بین دو نفر چه حکمی دارد؟, در صورتی که در مقام مشورت برای رأی دادن به آنها باشد اشکال ندارد، ولی باید صفات آنها را بیان کرد نه توهین و مذمت و تحقیر و یا خدای نکرده تهمت به آنها زده شود.
 آیا اجرت گرفتن برای نطفه نر و باروری حیوان ماده جایز است؟, احتیاط آن است که در مقابل نطفه چیزی نگیرد، بلکه در مقابل تصرفاتی که بخاطر مقدمات باروری در آن حیوان می‌کند چیزی بگیرد.
 در بعضی از نقاط تا بیست سال قبل برده داری رایج بوده و هویت آنان مشخص است و اکنون آنان به عنوان و اسم «غلام» معروف هستند و اطمینان موثق است که تا حالا از طرف موالی آزاد نگردیده‌اند، اکنون که آنان برای خود کار می‌کنند و دارای مایملک هستند حکم چیست؟ الف) آیا آنان آزاد شمرده شده و اموال ایشان برای خود آنان است؟ ب) آیا آنان با مایملک خود برای مولا هستند و حق هیچ گونه تصرف در اموال را ندارند؟ ج) در حالی که موالی آزادشان نکرده‌اند، آیا می‌توانند ازدواج کنند و حکم فرزندان آنان بدون اذن مولا چیست؟, الف) احتیاط واجب آن است که صاحب آنها از طریق مکاتبه و در برابر گرفتن مال الکتابه آنها را آزاد کنند و قبل از آن، اموالشان متعلق به مولا استولی شایسته است مولا با آنها مصالحه کند. ب) از جواب سابق معلوم شد. ج) احتیاط آن است که در شرایط فعلی مولا به آنها اجازه دهد و ازدواجشان را امضا کند. اصولا هر نوع برده داری درعصر و زمان ما اشکال شرعی دارد.
 چهارشنبه سوری و مراسم آتش بازی آن از نظر شرعی چه حکمی دارد؟, جزء خرافات است و باید از آن اجتناب کرد.
 رفت و آمد با اقوامی که مقید به قوانین اسلامی نیستند (برای مثال بی حجاب در جلوی ما ظاهر می‌شوند) با توجه به واجب بودن صله رحم چه حکمی دارد؟, اگر این رفت و آمد مایه نهی از منکر می‌شود مانعی ندارد در غیر این صورت ترک کنید.
 آیا تحصیل علم، واجب عینی است یا واجب کفایی یا مستحب؟, نسبت به معارف و احکام مورد ابتلای دینی، واجب عینی و نسبت به سایر احکام و همچنین علومی که بقای نظام جامعه اسلامی نیاز به آن دارد واجب کفایی است و در غیر این موارد، اگر علوم مفیدی است مستحب است.
 حکم دوچرخه سواری و موتور سواری خواهران با مانتو در سطح شهر، با توجه به آثار و تبعات سوء اجتماعی و اخلاقی آن چیست؟, با توجه به پیامدهای سوئی که اینگونه امور دارد، لازم است از آن پرهیز شود و به وسوسه هایی که این و آن می‌کنند توجه نکنید.
 با توجه به این که افزایش حجم پول با سیاستهای انبساطی پولی، موجب کاهش قدرت خرید پول در دست مردم می‌شود، آیا این اقدامات از سوی دولت مطلقا مجاز و مشروع است یا در صورت ضرورت و با وجود مصلحت ملزمه و احیانا با اعمال ولایت؟, حق احتمال دوم است، دولت آزاد نیست هر کاری را در این زمینه انجام دهد اصولا دولت در تمام حرکات اقتصادی خود بایدغبطه جامعه و مخصوصا مستضعفین را در نظر بگیرد، زیرا ولایت یا وکالت او تنها در این محدوده است.
 با عنایت به محدودیت منابع آب قابل شرب و شیرین در سرزمین ما، مصرف بی رویه و غیر ضروری آن چه صورتی دارد؟, مصرف بی رویه آب قابل شرب یا آبهای زراعتی، در هیچ زمانی مجاز نیست باید در این نعمت گرانبهای الهی، همه مردم صرفه جویی کنند و جلو هر گونه اسراف را بگیرند.
 ریختن فاضلابها در چشمه‌ها، رودها و دریاچه‌ها موجب تلف شدن هزاران هزار جاندار آبزی و صدمات غیر قابل جبران به طبیعت است نظر مبارک نسبت به انجام چنین کاری چیست؟, آلوده کردن رودخانه‌ها و دریاچه‌ها به طوری که موجب اتلاف جانداران آبزی شود و در نتیجه مردم گرفتار خسارت و زیان گردند، جایز نیست.
 اگر کسی از وسیله‌ای استفاده می‌کند که موجب آلودگی هواست، در حالی که امکان استفاده از وسایلی که آلودگی کمتری ایجاد می‌کنند نیز وجود دارد وظیفه شرعی وی چیست؟, هوا از مواهب بزرگ الهی است، نباید آن را بی جهت آلوده کرد.
 صنایعی که مدتها بدون اطلاع کسی، عوامل آلوده کردن محیط زندگی انسانها را فراهم آورده‌اند، چگونه بری ء الذمه می‌شوند؟, سزاوار است از طرق ممکن، برای پاک کردن آلودگیها به مقداری که موجبات آن را فراهم ساخته‌اند، تلاش کنند.
 بنابر نظر مبارک، استفاده از بعضی سموم شیمیایی که موجب مرگجانداران مفید یا بی ضرر طبیعت می‌شود، چه صورتی دارد؟, استفاده از هر چیزی که حیات جانداران مفید و بی خطر را به خطر بیندازد اشکال دارد.
 در قوانین حقوقی بعضی ازکشورهای غربی، قاعده‌ای وجود دارد که به موجب آن زیان دیده پس از ورود خسارت و ارتکاب خطا از طرف عامل زیان، باید اقدامات متعارفی را در جهت اجتناب یا تقلیل و به حد اقل رساندن خسارت به عمل آورد، در غیر این صورت نمی‌تواند خساراتی را که بدین طریق قابل اجتناب یا تقلیل بوده است، مطالبه نماید مثال مشهور در این مورد این است که پس از نقض قرارداد توسط فروشنده و عدم تحویل مبیع، خریدار باید سریعا نسبت به خرید کالای مشابه جایگزین اقدام نماید و در نهایت تفاوت قیمت خرید مجدد و ثمن معامله اول را مطالبه نماید. یا در مورد قراردادهای استخدام، پس از اخراج غیر قانونی مستخدم، وی موظف به جستجوی کاری مشابه کار اولیه است و نمی‌تواند کل دستمزد مدت بیکاری خود را مطالبه نماید. حال با توجه به تملیکی بودن عقد بیع در فقه امامیه و اصل الزام بایع به تسلیم مبیع، آیا می‌توان این تکلیف را بر خریدار تحمیل نمود؟ و آیا چنین قاعده‌ای در حقوق اسلامی پذیرفته شده است؟ مبانی آن در فقه امامیه چیست؟, از نظر اسلام نیز این گونه خسارتها که ناشی از کوتاهی خود شخص می‌گردد بر عهده طرف مقابل نیست و دلیل آن، قاعده اقدام است. برای آگاهی بیشتر بر مفاد قاعده اقدام و ادله آن به کتاب ما «القواعد الفقهیه» جلد اول، قاعده اقدام، مراجعه نمایید.
 یکی از برادران شاعر جوان، اخیرا ترجمه کل قرآن مجید را به شعر و به نظم درآورده است که به عنوان نمونه دو سوره حمد و کوثر ضمیمه می‌باشد. سوره حمد: استفتاءات جدید (مکارم)، ج ۱، ص:۵۲۹سرآغاز صحبت به نام خداست که بخشنده و مهربان کبریاستستایش بود خاص آن کردگار که باشد دو گیتی از او برقرارکه بخشنده و مهربان است نیز بود صاحب عرصه رستخیزتو را می‌پرستیم تنها و بس نداریم یاور به غیر از تو کسمرا کن هدایت به راه درست به آن کس که منعم ز نعمات تستنه آنان که خشمت بر آنان رواست نه آنان که هستند گمره ز راستسوره کوثر: سرآغاز صحبت به نام خداست که بخشنده و مهربان کبریاستهمانا تو را ای پیامبر که ما نمودیم خود حوض کوثر عطاتو هم پس به شکرانه می‌خوان نماز برای خدایت بکن ذبح باز هماناهمان کس که عیبت بخواند خودش نسل مقطوع و ابتر بماندجهت نشر فرهنگ قرآنی با زبان شعر که در بسیاری از مردم اثر عمیق و مثبت دارد، این نهاد مصمم است آن را تکثیر و ترویج دهد، چنانچه حضرت عالی مصلحت می‌دانید مراتب را اعلام فرمایید تا اقدام لازم به عمل آید., هرگاه بقیه اشعار مزبور، مانند همین نمونه یا بهتر باشد و در عین حال زیر نظر گروهی از صاحب نظران، مضامین آن کنترل و تکمیل گردد مقدمه‌ای بر آن نوشته شود که ترجمه آیات، ترجمه‌ای است نسبتا آزاد، مانعی ندارد.
 این جانب باغی دارم، برای ریختن توت، شخصی را با سابقه‌ای که از ایشان در بالا رفتن از درخت داشتم اجیر کردم، ولی این بار بعد از ریختن دو درخت توت از بالای درخت افتاد، بعد از چهار روز که در بیمارستان بود مرحوم شد. آیا به نظر شما من که صاحب درخت هستم شرعا در برابر این مرحوم یا ورثه اومسئولیتی دارم؟, چنانچه نامبرده نسبت به کار خود آگاهی داشته و این حادثه تصادفاواقع شده، شما مسئولیتی ندارید.
 در منطقه ما وقتی بین دو نفر یا دو گروه دعوا و ناراحتی واقع می‌شود، نفر سومی برای صلح به طرف متجاوز می‌گوید: باید مقداری پول یا حیوان یا چیز دیگری را به طرف دیگر که متجاوز علیه است بدهید تا او راضی شود و ناراحتی برطرف گردد، آیا این کار جایز است؟, هرگاه با رضایت داده شود اشکال ندارد و همچنین اگر آن پول به مقدار زیان و خسارتی باشد که به متجاوز علیه وارد شده است خواه طرف راضی باشد یا نباشد.
 لطفا نظر مبارک را در موارد زیر بیان فرمایید: الف) ادامه تحصیل مسئولین دولتی با استفاده از وقت و وسیله ایاب و ذهاب دولتی از شهرستانی به شهرستان دیگر؟ ب) پذیرایی از میهمانان دولتی یا غیر دولتی که از طرف مسئول به قصد تفریح دعوت شده‌اند؟ ج) استفاده نمودن از وسیله نقلیه دولت به هنگام مرخصی جهت مسافرت؟ د) پرداخت هزینه آب و برق و تلفن منزل شخصی و استفاده از وسایل خانگی موجود در اداره جهت منزل و هزینه تعمیر پس از استفاده آن؟ ه-) استفاده مسئول از کارمندان بیکار به اسم کار اداره در امور شخصی خویش؟, وسایل و سایر امکانات دولتی را نمی‌توان در مصارف شخصی صرف کرد، مگر این که مسئولین مربوط طبق ضوابط و مقررات اجازه خاصی در مورد یا مواردی بدهند.
 در صورتی که فکر کنیم موارد مذکور در سؤال فوق را مسئول ما فوق در استان یا مرکز می‌داند ولی ما به اونگفته باشیم، آیا سکوت او دال بر اجازه می‌باشد؟, سکوت به تنهایی کافی نیست بلکه اجازه لازم است، آن هم طبق ضوابط و مقررات.
 دیده می‌شود که بعضی از متدینین به هنگام شنیدن نام مبارک حضرت مهدی امام عصر (عجل الله تعالی فرجه الشریف) به احترام آن حضرت دست بر سر می‌گذارند، آیا این مطلب در روایتی وارد شده است؟, در روایت معروف دعبل خزاعی شاعر اهل بیت (علیهم السلام)، آمده است که وقتی قصیده مشهور مدارس آیات را خدمت امام علی بن موسی الرضا (علیه السلام) می‌خواند، هنگامی که به این بیت رسید: خروج امام لامحاله خارج یقوم علی اسم الله و البرکاتامام (علیه السلام) دست بر سر نهاد و به عنوان احترام برخاست و از خداوند متعال فرج حضرت ولی عصر «روحی و ارواح العالمین لتراب مقدمه الفداء» را در خواست نمود. «۱»
 آیا در جملاتی از قبیل «خالی از اشکال نیست»، «محل تأمل است» و «بعید نیست که چنین باشد» می‌شود به مرجع تقلید دیگری رجوع کرد؟, در احتیاطات، رجوع به غیر جایز است و همچنین در جمله «خالی از اشکال نیست» و جمله «محل تأمل است» و اما جمله «بعید نیست» در تعبیرات ما فتواست.
 آیا «خطبه البیان» روایت صحیحی است؟, «خطبه البیان» ظاهرا مجعول است و اعتباری ندارد.
 می‌دانیم خودکشی در اسلام حرام است؛ لکن اگر رزمنده‌ای در حال جنگ و در معرض اسارت دشمن باشد و اطلاعاتی داشته باشد که اگر لو رود، باعث مرگ عده‌ای از رزمندگان شده، بعلاوه ضایعات دیگری نیز به دنبال خواهد داشت، و این رزمنده می‌دانددشمن او را شکنجه‌های بسیار خواهد نمود تا به آن اطلاعات (۱). الغدیر، جلد ۲، صفحه ۳۶۱ و منتهی الآمال، باب چهاردهم، فصل ششم. برسد و این شخص تحمل آن شکنجه‌ها را ندارد؛ آیا می‌تواند قبل از اسارت خودکشی کند؟, چنانچه مسلم باشد طاقت شکنجه‌ها را ندارد و اطلاعاتی می‌دهد که ضایعات بزرگی به بار می‌آورد و موجب مرگ گروهی می‌شود، این عمل نوعی ایثار و فداکاری محسوب می‌شود.
 در شهر ما، در هر مسجد، یک علم وجود دارد که هر سال در ایام عزاداری، مخصوصا در روزهای عاشورا این علم را به حرکت در می‌آورند، هر یک از این علم‌ها هر چند دقیقه یک بار بر شانه فردی می‌نشیند و آن فرد پس از بوسیدن آن علم، به یکی از پارچه‌های آن پول می‌بندد. مردم می‌گویند: «هر کس نذری داشته باشد و علم روی شانه‌اش نشیند و او به علم پول ببندد نذرش قبول می‌شود» افراد زیادی به علم اعتقاد دارند، آنها می‌گویند: «علم به وسیله کسی که آن را در دست دارد حرکت نمی‌کند، بلکه حرکت آن توسط قدرت الهی است» نظر شما در این مورد چیست؟, پرچمهایی که در عزاداری امام حسین (علیه السلام) حمل می‌شود، چون متعلق به عزاداری آن حضرت می‌باشد محترم است، اما حاجت را باید از خداوند با شفاعت امام حسین (علیه السلام) خواست، نه از علم.
 اگر کسی با وجود تحقیق در اصول دین، دلیلی بر اثبات اصول دین پیدا نکند، آیا از عذاب جهنم دور خواهد ماند و به بهشت خواهد رفت؟ آیا در هر صورت به واسطه احتمال درست بودناصول دین، باید به واجبات خود عمل کند و از محرمات دوری نماید؟ در ضمن اگر بخواهد تحقیق کند، از واجباتش، از جمله کسب رزق حلال، بازمی ماند., واجب است بر انسان نهایت کوشش خود را در تحقیق آیین خدا بنماید؛ هرگاه بعد از کوششهای لازم بجای نرسید، عند الله معذور است؛ منتهاعقل می‌گوید: «احتیاط را در عمل به واجبات و ترک محرمات، ترک نکند».
 من دبیر دبیرستان هستم؛ گاهی اتفاق می‌افتد که در امتحان آخر سال دانش آموزی در درس من، برای قبول شدن محتاج یک یا دو نمره می‌شود؛ اما هنگامی که ورقه او تجدید نظر می‌کنم هیچ جایی برای اضافه کردن نمره به جوابهای او وجود ندارد، مگر این که خودم به جوابهای ورقه او، به میزان نیاز به آن نمره، اضافه، و در واقع به ورقه امتحانی او دست ببریم با توجه به این که عمر انسان بسیار با ارزش است و بعضا این دانش آموزان از خانواده‌های فقیر می‌باشند و اگر مردود شوند، اثرات منفی در آنها و زندگی آنها ایجاد می‌شود و معلم تشخیص می‌دهد که اگر این میزان نمره را به او بدهد، نتیجه مثبتی در زندگی و روحیات او دارد، آیا این کار جایز است؟, چنانچه این مقدار ارفاق در میان دبیران متعهد معمول باشد، مانعی ندارد.
 استفاده شخصی از امکانات مدرسه، صرفا برای امور تحصیلی، با اجازه مدیر آموزشگاه چه حکمی دارد؟ در صورت ضامن بودن آیا با پرداخت خسارت به بیت المال، رفع ضمان می‌شود؟, هرگاه مسئول مدرسه، طبق ضوابط اجازه دهد مانعی ندارد و همین اندازه که بگوید طبق ضوابطاست کافی می‌باشد.
 حضرتعالی بارها بر ساده زیستی و پرهیز از تجمل گرایی تأکید نموده‌اید؛ ولی حتی تجمل کرها نیز خود را تجمل گرا نمی‌دانند. وقتی از ایشان علت را جویا می‌شویم، بحث عرف و شأن را پیش می‌کشند. لطفا بفرمایید: ملاک اصلی و مشهود اسراف و تجمل گرایی چیست؟, هر گونه هزینه‌ای که زاید بر نیازهای مشروع انسان باشد، نوعی اسراف و تجمل گرایی است؛ البته شئون افراد، مختلف است و برای تشخیص مصداق، باید به عرف متعهد و آگاه مراجعه کرد.
 با توجه به تهاجم فرهنگی دشمنان اسلام و مسلمین که از جمله می‌خواهند همچون گذشته با لباس مردان، به ویژه جوانان، چادر و روپوش زنان و یا نازک بودن آن لباسها، جامعه را به فساد بکشانند، تولید و مصرف این گونه لباسها چه حکمی دارد؟ و نیز عکسهای برهنه زنهای بی حجاب و یا مردان بدنام که بر روی بالشها، روفرشی‌ها، ظروف و پاره‌ای از البسه انداخته می‌شود چه صورت دارد؟ و بطور کلی حکم آنچه در مسیر ترویج فساد اخلاق جامعه و کمک به تهاجم فرهنگی دشمنان اسلام و مسلمین باشد، چیست؟ و وظیفه مسلمین در قبال آن کدام است؟, هر کاری که موجب اشاعه و توسعه فرهنگهای فاسد و بیگانه باشد جایز نیست؛ ولی تولید لباسهای نازکی که می‌تواند در منزل مورد استفاده زن در برابر همسرش بوده باشد اشکالی ندارد، و دیگران نباید از آن سوء استفاده کنند.
 یکی از روحانیون در منطقه گلپایگان مشغول خدمت و ترویج اسلام و احکام فقهی و معارف قرآن و مبانی عقیدتی و تشکیل گروه‌های ورزشی و خدمات فرهنگی، اجتماعی و دینی بهمردم آن منطقه و تشویق و ترغیب جوانان به اسلام و شعائر دینی می‌باشد و اقدام به تأسیس یک مرکز دینی و پایگاه اسلامی نموده است، وظیفه قاطبه مسلمانان خصوصا مردم آن منطقه، نسبت به برنامه‌های آن روحانی خدمتگزار چیست؟, وظیفه مردم علاقه مند به اسلام کمک به برنامه‌های اسلامی است، تا از گمراه شدن نوجوانان و جوانان مسلمان جلوگیری شود و این مسئولیت تنها بر دوش روحانیون نمی‌باشد.
 آیا استخاره و تفأل با استفاده از کلام الله مجید برای خود و دیگران جایز است., استخاره با قرآن اشکالی ندارد ولی بهتر است از تفأل به قرآن خودداری شود.
 آیا تعبیر و تفسیر خواب، از روی کتب تعبیر خواب، مثل کتاب تعبیر خواب حضرت یوسف، ابن سیرین و دانیال پیامبر و مانند آن، برای خود و دیگران جایز است؟, اگر به این کتابها نسبت داده شود، مثلا گفته شود: «در فلان کتاب چنین نوشته شده است» و مفسده‌ای هم بر آن مترتب نشود، اشکالی ندارد.
 آیا بیان تأثیر خواص داروهای گیاهی، در جهت معالجه امراض، بر اساس روایات و فرمایشات ائمه (علیهم السلام) و همچنین سایر کتب داروهای گیاهی؛ مانند طب الرضا، طب الصادق (علیهما السلام)، نسخه عطار و مانند آن، جایز است؟, در صورتی که بگوید: «در فلان کتاب چنین نوشته شده است» اشکالی ندارد.
 اگر پدر یا جد پدری و یا قیمی، در رابطه با ظلمی که از طریق فرد کبیری نسبت به صغیر تحت ولایتش شده باشد؛ مثلا با لواط شده و یا او را عمدا کشته باشند، چه با گرفتن پول (دیه) وچه مجانی، در دادگاه به ظالم رضایت داده باشد، چنانچه بعدا تشخیص دهد که رضایت او به صلاح صغیر نبوده با توجه به این که می‌گویند: «عدول از رضایت مسموع نیست» آیا پدر و جد پدری و یا قیم این صغیر، می‌تواند به رضایتی که داده معترض و تقاضای کیفر ظالم را بنماید؟, اگر در زمانی که رضایت داده اشتباه کرده است و بر خلاف مصلحت صغیر اقدام نموده، باید برگردد.
 هنرپیشگی زن، که در فیلمهای مختلف نقش همسری برای افراد گوناگون را دارد، چه حکمی دارد؟, اگر موجب فسادی نباشد، اشکالی ندارد.
 حجامت از نظر شرعی چه صورتی دارد؟, طبق روایات متواتره، مستحب است. مگر برای اشخاصی که حجامت برای آنها ضرری داشته باشد.
 شرکتها و ادارات معمولا به مناسبتهای مختلف، پوسترها و آگهی هایی چاپ می‌کنند، و اسم شرکت خود را در زیر آن می‌آورند. آیا از این پوسترها و مجلات می‌توان با حذف کردن نام شرکت مربوطه استفاده نمود؟ (مثلا شرکتی به مناسبت سال نو، تقویم سال جدید را چاپ می‌کند و با اسم شرکت خود به بازار می‌فرستد، آیا می‌توان از این تقویم با حذف نام شرکت استفاده کرد)؟, در صورتی که خریداری کنید، اختیار آن به دست شماست؛ اما اگر هدیه کنند، تغییر نام آن اشکال دارد.
 کشیدن سیگار برای افراد مبتدی، و استمرار آن برای افراد معتاد، اعم از این که ترک آن به آسانی ممکن باشد یا نباشد، چه حکمی دارد؟, کشیدن سیگار و انواع دخانیات، حرام است و با توجه به این که ترک آن برای همه معتادان ممکناست، حالت اضطرار معمولا در آن تصور نمی‌شود؛ مگر به دستور خاص طبیب آگاه، و فرقی بین افراد مبتدی و معتاد نیست.
 مدرسه‌ای در قم (البته بعنوان خوابگاه طلبه‌ها) وجود دارد که، طلبه‌های آن مدرسه در کنار درسهای حوزوی، به سایر دروس هم مشغولند، مثلا دروس دبیرستان و یا دانشگاه می‌خوانند، در حالی که مسئول آن مدرسه در ابتدای ورود هر طلبه، با او در مورد این که در وقف نامه ذکر شده که: «طلبه‌ها نباید به درسی غیر از دروس حوزه اشتغال داشته باشند»، صحبت می‌کند و به ظاهر خود مسئول مدرسه با این کار طلبه‌ها مخالف نیست و برای رفع مسئولیت شرعی وقف نامه را می‌خواند، حالا این سؤال پیش می‌آید که کار طلبه‌های این مدرسه چه حکمی دارد؟, رعایت شرایط وقف نامه واجب است و بدون آن، ماندن طلاب در آن مدرسه، اشکال دارد.
 خواهری مسألۀ خود را چنین بیان می‌کند: - در مصرف آب کاملا زیاده روی می‌کنم و هر کاری می‌کنم، نمی‌توانم جلوی این اسراف را بگیرم-. مرتب با همسرم در این مورد بحث دارم، او می‌گوید گذشته از این که کار حرامی می‌کنید و موجب ضمان می‌گردید، من که همسر شما هستم، راضی به این عمل تو نیستم، اگر همسرم راضی نباشد، آیا در وضو و نمازم اشکالی ایجاد می‌شود و دوم این که آیا کارم حرام و موجب ضمان می‌گردد؟ فتوای حضرتعالی موجب می‌شود نجات پیدا کنم., سعی کنید به مقدار متعارف آب مصرف کنید. اگر بیش از آن باشد و همسرتان راضی نباشد حرام و موجب ضمان است و اگر شیطان وسوسه کندکه فلان مقدار آب کافی نیست، اعتنا نکنید و اعمالتان اشکالی نخواهد داشت و ما مسئولیت آن را به عهده می‌گیریم و به فرض که همسرتان هم راضی باشد، اسراف در آب وضو و غسل، جایز نیست.
 مالیات چیست؟ و به چه جهت از مردم گرفته می‌شود؟ و آیا کفایت از خمس می‌کند؟, مالیات جهت هزینه تأمین امنیت و حفظ کشور از داخل و خارج است تا مردم، کشور، ناموس و اموالشان در امنیت کامل باشند و همچنین برای کشیدن جاده‌ها، ساختن مدارس و بیمارستانها و سایر نیازهای اجتماع می‌باشد و همان گونه که در سابق گفته شد، مالیات را نمی‌توان به جای خمس محسوب داشت، بلکه مانند سایز هزینه‌های کسب و کار است.
 شخصی انگشتری که غصبی بوده به کسی هدیه داده است و مدتهاست که آن انگشتر دائما در دست شخص اهدا شده می‌باشد، اکنوناهداکننده از این کار پشیمان است، ولی قدرت در آوردن انگشتر از دست آن شخص را ندارد، اگر صاحب انگشتر را بشناسد، آیا لازم است که پول را به خود او بدهد؟ اگر از لحاظ اجتماعی و ترس از آبرو نتواند این کار را بکند، آیا می‌تواند پول آن را به فقیر برساند؟, چنانچه صاحب انگشتر را بشناسد، و بتواند رضایت او را با دادن مبلغی فراهم کند، مشکلی ندارد، و اگر راضی نمی‌شود، به بهانه‌ای می‌تواند انگشتر را از او بگیرد، مثلا انگشتر خوبی معادل آن، یا بهتر از آن بخرد و نزد آن شخص ببرد و به او بدهد و انگشتر را بگیرد، و اگر صاحب آن به هیچ وجهپیدا نمی‌شود، کافی است قیمت آن را به مستحقی بدهد.
 شخص محترمی است که برای مستحقین و بی بضاعتها بضاعتها (که آبرومند هستند) کمکهایی جمع آوری می‌کند و به آنها می‌رساند، افراد یا جاهایی که به واسطه این شخص کمک شده‌اند، چون فکر می‌کنند کمکها فقط از ناحیه او می‌باشد، برای او هدایایی می‌فرستند؛ شخص خیر می‌گوید: «چون من در پرداخت آن مبالغ سهمی ندارم و فقط آن را رسانده‌ام، آیا مجاز هستم که هدایای آن را مصرف کنم؟ چنانچه مجاز نیستم، آیا باید آن هدایا را به پرداخت کنندگان آن برسانم و یا همین هدایا را هم می‌توانم صرف امور خیریه بنمایم؟», صداقت از هر کاری بهتر است. واسطه این کار خیر باید واقعیت را به مردم بگوید؛ چنانچه بعد از آن هدیه‌ای به او دادند بی اشکال است و نسبت به هدیه‌های گذشته نیز همین گونه عمل کند.
 فردی دارای ملک موروثی می‌باشد؛ از میان این ملک آب گرم خدادادی جریان داشته و دارد، فرد مورد نظر آب گرم را بصورت استخر در آورده و از استحمام کنندگان پول می‌گیرد و از بقیه آب در مزرعه خود استفاده می‌برد. لطفا بیان فرمایید: الف) آیا مالک زمین، مالک آب گرم هم هست؟ ب) آیا کسی می‌تواند بدون پرداخت قیمت زمین و آب گرم، آنها را مصادره کند و حوضهای نامبرده را تبدیل به احسن کرده و خود مالک شود؟ ج) آیا غسل و استحمام سایر اشخاص مؤمنین از همان حمام احداثی، در ملک مصادره‌ای، صحیح است؟ با توجه به این که صاحب ملک می‌گوید: من راضی نیستم کسی در آن استخرها استحمام کند., الف) مالک زمین مالک آب گرم است. ب) کسی نمی‌تواند بدون رضایت صاحب زمین آن را از ملکیت او به در آورد. ج) غسل و استحمام بدون رضایت مالک آن زمین جایز نیست.
 عده‌ای از جوانان- از نظر علمی نیز در حد بالایی هستند- به طرز خاصی لباس می‌پوشند و بیش از اندازه محاسن می‌گذارند، داشتن محاسن به حدی که مایه تمسخر شود، چه حکمی دارد؟, از پوشیدن لباس، یا گذاردن محاسن بیش از اندازه که موجب تمسخر و توهین به شخص باشد باید اجتناب کرد و شخص مؤمن همیشه باید عزت خود را حفظ کند.
 رانندگی موتور برای کسی که مهارت دارد، ولی گواهینامه ندارد، چه حکمی دارد؟ در مورد ضرورت چطور؟, مراعات مقررات راهنمایی حکومت اسلامی، لازم است.
 آیا ادعیه و زیارات مفاتیح الجنان را می‌توان به قصد استحباب خواند؟, به قصد زیارت مطلقه مانعی ندارد، و بهتر است به قصد رجا خوانده شود.
 آیا ادعیه و زیارات زیر نیز مستحب هستند؟ ندبه، کمیل، توسل، دعای امام حسین (علیه السلام) در روز عرفه، مناجات خمس عشره، زیارت جامعه کبیره و صغیره، امین الله و عاشورا., این دعاها و زیارات مشهور است و اگر به قصد دعا و زیارت مطلق انجام شود، هیچ اشکالی ندارد.
 به موجب برخی از مقررات جاری، در طول خدمت افراد شاغل در دستگاههای دولتی و غیر دولتی، وجوهی از حقوق دریافتی افراد کسر و به همراه مبالغی که توسط دستگاه به کارگیرنده افراد، به آن افزوده می‌شود، به صندوق خاصی واریز و اندوخته می‌شود، تا این صندوقها پس از بازنشستگی یا فوت مستخدم، مبالغی را به عنوان حقوق بازنشستگی و یا مستمری به خود فرد و یا عائله تحت تکفل او، با سنین و شرایط معینی بپردازد. با توجه به قوانین جاری پس از فوت مستخدم، وجوه مستمری صرفا به عائله تحت تکفل حین الفوت متوفی و بر اساس موازینی غیر از موازین پیش بین شده در احکام مربوط به ارث پرداخت می‌شود و سایر ورثه که تحت تکفل متوفی نبوده‌اند از دریافت آن محروم می‌باشند؛ با عنایات به مراتب فوق، آیا وجوه مزبور که بصورت ماهیانه برای مدتی نامعین پرداخت می‌گردد، جزء ما ترک متوفی محسوب می‌گردد یا خیر؟, جزء ترکه نیست و باید طبق ضوابط بازنشستگی عمل شود.
 در قراردادهایی که امروزه به اصطلاح «بیمه عمر» نامیده می‌شود، بیمه‌گر با بیمه گذار قراردادی را منعقد می‌سازد و طی آن تعهد می‌کند در قبال مبلغی که ماهیانه دریافت می‌کند در زمان انقضای مدت، مبلغ معینی را به بیمه گذار بدهد و هرگاه در اثنای مدت قرار داد بیمه گذار فوت کند، بلافاصله تمامی آن مبلغ را به فرد یا افرادی که نام آنها در قرار داد (به عنوان منتفع) ذکر گردیده- که ممکن است یکی از وراث یا غیر از ورثه باشد- بپردازد با عنایت به فرض مذکور بفرمایید: الف) آیا اساسا انعقاد چنین عقدی صحیح است؟, عقد بیمه عقد صحیحی است، البته باید شرایط کلی عقد، مانند عقل و بلوغ و اختیار و روشن بودن امور مربوط به قرارداد، در آن رعایت شود و باید طبق آن عمل شود. ب) آیا وجه پرداختی بیمه به منتفع، بعنوان ما ترک متوفی محسوب می‌شود؟ وجه مزبور جنبهارث ندارد و باید طبق ضوابط بیمه، عمل شود.
 معلمین مدارس ابتدایی و راهنمایی گاهی از اوقات مجبور می‌شوند، جهت نظم کلاس و یادگیری بیشتر بچه‌ها، آنها را تنبیه کنند، البته لازم به ذکر است که با حفظ مراتب تنبیه، یعنی تذکر، نگاه تند، تهدید به دادن نمره کم و امثال ذلک می‌باشد و در نهایت مجبور به زدن آنها می‌شوند که این زدن ممکن است در دست یا بدن آنها سرخی و کبودی ایجاد کند، سؤال این است که آیا حرمت یا ضمانتی در کار است؟ برای مزید اطلاع عرض می‌کنم که اگر زدن نباشد، نه معلم می‌تواند مطلب درسی را خوب بیان کند و نه محصل می‌تواند از درس بهره‌ای ببرد، چون با مشاهده عدم تنبیه از ناحیه معلم، کلاس را بر سر معلم ویران می‌کنند، مضافا به این که مزاحمت آنها ممکن است به محیط مدرسه و کلاسهای دیگر نیز سرایت بکند؟, همان گونه که قبلا نیز گفته‌ایم، باید حتی الامکان از تنبیه بدنی صرف نظر کرد و در صورت ضرورت باید با اجازه خاص یا عام ولی کودک باشد و کاری که سبب دیه شود انجام ندهند و با توجه به آثار منفی تنبیه بدنی، تا ممکن است باید از آن پرهیز کرد.
 از آنجا که اکثر مردم در کارهای خود به قرآن کریم استخاره می‌کنند، یا به آن فال می‌زنند آیا این استخاره حجیت دارد؟ در صورت شکستن آن به چه اثرات ظاهری و باطنی بر آن مترتب می‌شود؟ استخاره در چه مواردی شرعا وارد شده است؟, استخاره مربوط به موارد تحیر استکه با مشورت و غیر آن مشکل حل نشود و بعد از استخاره، مخالفت با آن صلاح نیست، هر چند حرام نمی‌باشد و مسأله استخاره در روایات متعددی وارد شده است.
 شرکت سهامی مخابرات یکی از استانهای کشور، در یک اقدام غیر منتظره، تعدادی تلفن موبایل، به رؤسای ادارات و مراکز به صورت خارج از نوبت و با نرخ دولتی، ۶۲۰ هزار تومان، واگذار نمود، طی مدت یک هفته برخی از افراد فوق با فروش تلفنهای مذکور به مبلغ یک میلیون و هفتصد هزار تومان سودی معادل یک میلیون و یک صد هزار تومان، نصیب خویش نمودند. اقدام فوق باعث بدبینی و یأس فراوان در بین مردم، خصوصا افراد حزب اللهی و دلسوز انقلاب گردید، حال با توجه به سود باد آورده یک شبه از بیت المال و دادن امتیاز خاص به افراد خاص و همچنین با توجه به این که سال گذشته نیز به تعداد کثیری از افراد مذکور، خودروی دولتی تعلق گرفت که اختلاف فروش در بازار با قیمت جدید یک میلیون تومان به بالا بود، متمنی است نظر مبارک را درباره این گونه امتیازات، که از بودجه بیت المال داده می‌شود و نیز معاملات مذکور، مرقوم فرمایید؟, هر گونه تصرف در اموال بیت المال، باید طبق مصالح امت اسلامی و با در نظر گرفتن حق و عدالت باشد و اگر از موازین فوق تخلف شود، جایز نیست.
 با توجه به این که خداوند در سوره «شمس» یازده قسم برای تزکیه نفس خورده است، آیا تزکیه و تهذیب نفس را واجب می‌دانید., مراحلی از تزکیه نفس، به یقین جزء واجبات استو مراتبی جزء کمالات و مستحبات. شرح بیشتر آن را می‌توانید در کتب اخلاقی مطالعه کنید.
 آیا دولت اسلامی می‌تواند به علت مصالحی مهم، صحت بعضی از عقود یا ایقاعات (مثل ازدواج یا طلاق) را منوط به ثبت در دفاتر رسمی کشور، یامنوط به گذراندن مراحل خاصی کند؟, صحت عقود منوط به ثبت در دفتر نیست؛ ولی می‌توان بخاطر مصالحی برای متخلفان مجازاتهایی قائل شد.
 در مجموعه‌های سازمانی که غذا بطور دسته جمعی تقسیم و صرف می‌شود، غذا زیاد اسراف می‌شود، بطوری که بعضی حدود یک سوم غذایی را که کاملا قابل خوردن است دور می‌ریزند؛ آیا به نظر حضرتعالی جایز است کسانی که غذایشان اضافه می‌ماند، بیشتر از حد خوراکشان از مقسم، غذا دریافت نمایند؟, چنانچه ممکن باشد که زیادی را به دیگری واگذار کند و دور ریخته نشود، مانعی ندارد که زیادتر بگیرد، و الا اسراف است و حرام می‌باشد.
 الف) آیا موضوع حق ارتفاق، آنچنان که در قانون مدنی به عنوان مبحثی مستقل، مورد بحث قرار گرفته، در فقه اسلامی نیز عنوان مستقلی دارد؟ ب) حقوقدانان ایرانی در تألیفات خود گفته‌اند که «تدوین کنندگان قانون مدنی، مواد مربوط به حق ارتفاق را، عمدتا از قانون مدنی فرانسه اقتباس کرده‌اند» آیا فقه امامیه به عنوان یک منبع، جهت استفاده قانون مدنی، کافی نبوده است؟, الف) حق ارتفاق که در قانون مدنی آمده، به این عنوان در فقه اسلامی مطرح نیست، ولی محتوا و نتیجه آن می‌تواند داخل در عمومات و اطلاقات ادله عقود و شروط باشد و از روایات خاصی، مانند حدیث معروف سمرۀ بن جندب، در باب لا ضرر نیز استفاده می‌شود که اسلام آن را به رسمیت شمرده است؛ زیرا «سمره» مالک نخلی در زمین دیگری بود و حق عبور از زمین مرد انصاری برای رسیدگی به درخت خود داشت، ولی چون می‌خواست از آن حق، سوء استفاده کند پیامبر اکرم (صلی الله علیه و آله) مانع از آن شد. ب) همان طور که در بالا آمد، اصل این حق در ادله عامه و خاصه اسلامی وارد شده است، ولی نه به این نام و نه به این عنوان. ممکن است تدوین کنندگانقانون مدنی، نام را از جای دیگری گرفته باشند و محتوا را از ادله اسلامی.
 به نظر جنابعالی «حد اقل» صله رحم و قطع رحم، چه مقدار است؟, حد اقل صله رحم آن است که در عرف گفته شود: «فلان کس با خویشاوندانش ارتباط دارد» و اگر طوری رفتار کند که بگویند: «قطع رابطه کرده» قطع رحم محسوب می‌شود و بستگان در این رابطه با هم متفاوتند.
 آیا پرداخت وجه، یا دادن کالای رایگان از طرف شرکتها یا اشخاص، تحت عنوان عیدی یا هدیه و احیانا کمک به کارکنان بانکها و سازمانهای دولتی مرتبط با آنها، که خود حقوق ماهیانه از مؤسسه متبوع دریافت می‌دارند و علاوه بر آن، از مؤسسه متبوع خود عیدی و پاداش دریافت می‌کنند، با توجه به این که جزء هزینه‌های اعطاکننده به حساب آمده و نهایتا بر افزایش قیمت مصرف کننده کالا یا خدمات اثر دارد، حلال است یا حرام؟ حکم گرفتن چنین هدایایی را نیز در فرض مذکور، بیان فرمایید؟, هرگاه گیرنده هدیه، حقی را باطلو باطلی را حق نکند، و حتی نوبت دیگران را ضایع ننماید اشکالی ندارد؛ ولی احتیاط آن است که از این گونه امور که معارض وسوسه‌های شیطانی است، اجتناب شود؛ زیرا شیطان غالبا از راههای ظاهرا مشروع وارد می‌شود، تا انسان را به گناه آلوده کند.
 آیا این مطلب صحیح است که: «در عصر حضور ائمه معصومین (علیهم السلام) شیعه به هیچ وجه نیازمند اجتهاد نبوده، لذا هیچ نیازی به علم اصول نداشته است، و بنابراین علم اصول را اهل سنت بوجود آورده‌اند و شیعه در عصر غیبت امام زمان- عجل الله تعالی فرج الشریف- که به اجتهاد روی آورد، علم اصول را از آنان گرفت، پس اهل سنت در زمینه علم اصول، هم در تأسیس و هم در تألیف و تدوین پیشتاز بوده‌اند»؟, قسمت مهمی از علم اصول از پیغمبر اکرم (صلی الله علیه و آله) و ائمه معصومین (علیهم السلام) بهما رسیده است؛ مانند اصل برائت، احتیاط، استصحاب، ابواب تعادل و تراجیح، عام و خاص، مطلق و مقید و غیر آن، و اصحاب خود را نسبت به این مسائل آشنا فرمودند و بسیاری از علمای شیعه نیز در این راه پیشگام بوده‌اند، برای اطلاع بیشتر می‌توانید به کتاب «تأسیس الشیعة لعلوم الاسلام» نوشته مرحوم سید حسن صدر مراجعه فرمایید؛ الآن هم علمای شیعه در علم اصول، بسیار مبرزتر از دیگرانند.
 در برخی از منازل و معابر عمومی و فیلمهای موجود، تمثال و عکسهای منسوب به ائمه معصومین (علیهم السلام) دید ناظر را به خویش جلب می‌کند، تا جایی که در پاره‌ای از برنامه‌های تلویزیونی و گاها نمایشی، قسمتهایی از اندام نورانی آن معصومین همام به تصویر کشیده می‌شود؛ از سوی دیگر در بعضی از محافل که جایگاه مذهبی و حوزوی دارد، نشان دادن صورت مبارک ائمه اطهار در فیلمها بلامانع بیان می‌گردد. البته تا حال بطور کامل در فیلمها مشاهده نشده، ولی بیم آن می‌رود که این کار انجام شود، با توجه به ذکر این موضوع که در ایام پربرکت آن بزرگواران معصوم، وسایل عکسبرداری امروزی مرسوم و رایج نبوده و ایشان مقرب درگاه الهی اند، نظر مبارک در این مورد چه می‌باشد؟, اگر این عکسها را بطور قطع به پیغمبر اکرم (صلی الله علیه و آله) یا ائمه (علیهم السلام) نسبت بدهند جایز نیست، ولی بصورت احتمال اشکالی ندارد؛ مشروط بر این که عکس مناسبی باشد و در مورد فیلمها رعایت احترام آن بزرگواران ایجاب می‌کند، که چهره مبارک آنها را بطور واضح و آشکار نشان ندهند، ولی حضورشان در صحنه‌ها حفظ کنند.
 با توجه به ضرورت گسترش و تقویت بسیج، در امر پاسداری از آرمانهای انقلاب اسلامی و تشکیل بسیج مساجد: الف) آیا نیروهای بسیج می‌توانند در مساجدی که زمین یا ساختمان و امکانات آنها وقفی است، مستقر شوند؟ ب) استفاده از امکانات چنین مساجدی (مانند آب و برق …)، برای بسیج چگونه است؟, الف) در صورتی که مزاحمتی برای نمازگزاران و سایر امور مسجد ایجاد نشود، مانعی ندارد. ب) احتیاط آن است که سهم خود را نسبت به آب و برق و … بپردازند؛ مگر این که بانیان این گونه امور از آغاز وقف را توسعه داده باشند.
 برای استخدام به یکی از ادارات مراجعهکردم، در جواب گفتند: «فقط به شرطی استخدام رسمی می‌شوید که ایثارگر باشید (جانباز- آزاده- خانواده شهید)» من دو سال خدمت سربازی را در جبهه گذرانده بودم و در یک بمباران، در منطقه به بیمارستان انتقال یافتم و پرونده‌ای نیز در بیمارستان تشکیل شد ولی (واقعیت) کوچکترین جراحتی برنداشته بودم، بعد با توجه به آن پرونده توانستم به ناحق ۱۵ درصد جانبازی بگیرم و به واسطه همان گواهی جانبازی در اداره مذکور استخدام شوم طبیعتا جانباز بودن مزایای حقوقی بیشتری نسبت به افراد غیر جانباز دارد به همین جهت، مبالغی هم به ناحق دریافت کردم، اینک پس از گذشت سه سال از کار خود نادم و پشیمان هستم و مدتی است که عذاب وجدان رهایم نمی‌کند، از طرفی شرم دارم که موضوع را با ریاست محل کار و همکاران در میان بگذارم؛ چون ممکن است پس از اطلاع، مرا از استخدام رسمی به قراردادی تبدیل کنند، که آن هم کار خیلی مشکلی است و به آسانی صورت نمی‌گیرد و اگر هم این کار صورت بگیرد، از لحاظ اجتماعی ضربه بزرگی می‌خورم. با توجه به مطالبی که به عرض رساندم خواهشمندم بنده را راهنمایی فرموده تا نزد خداوند متعال و مردم، مسئول نباشم., برای حل این مشکل شرعی، چاره‌ای نیست جز این صادقانه به استناد پاسخ ما، با مسئول مربوط تماس گرفته و وضع خود را در میان بگذارید و از اوخواهش کنید به شما کمک کند و راه حلی در نظر بگیرد.
 آیا یکی بودن چاه آشپزخانه با حمام، در صورت تنگ بودن حیاط، یا مطلقا، از نظر شرعیاشکالی دارد؟, اشکالی ندارد؛ ولی بهتر جدا کردن این دو چاه است.
 بنده از کسانی هستم که مایلم شعائر اسلامی در تمام سطوح زندگی زنده باشد؛ بنابراین یکی از علاقه مندان به طرح تعویض مسکوکات نیکلی و طلا و اسکناسهای رایج داخلی و تبدیل آن به شکل طراحی اسلامی هستم، آیا می‌توان مثلا کلمه «الله» یا «محمد» یا «بسم الله الرحمن الرحیم» را روی مسکوکات و اسکناسهای رایج ترسیم کرد؟, اشکالی ندارد، ولی بر مردم لازم است که احترام آن را حفظ کنند.
 در بعضی از نهادها و ارگانها مانند سپاه، ممکن است پادگانها و مراکزی وجود داشته باشد که در آن برای برخی از سمتها و پستها، عملا کار چندانی وجود نداشته باشد، و فقط به خاطر مسئولیت حقوق می‌گیرند، و یا این که در هفته دو روز کار مفید وجود دارد و یا مثلا در طول روز در ساعات اداری کار محوله را می‌توان ظرف دو ساعت انجام داد ولی آن را با طمأنینه و معطلی انجام می‌دهند، چون کار چندانی هم ندارند. به نظر حضرتعالی، کسی که اکثر اوقات بی کار است و نیز برای تشکیلات مثمر ثمر نیست، آیا حلال است که حقوق خود را تمام و کمال دریافت نماید و از همه امکانات موجود کمال استفاده را ببرد؟ یا این که به بیت المال مسلمین مدیون است و باید در حد و اندازه‌ای که کار می‌کند حقوق بگیرد؟ و همچنین حکم کلیه ادارات، ارگانها و نهادهای دیگر کشور جمهوری اسلامی ایران، که چنین وضعیتی دارند را بیان فرمایید؟, این گونه مسائل باید به وسیله کارشناسان مورد وثوق پیگیری شود، استفتاءات جدید (مکارم)، ج ۱، ص: ۵۴۸چنانچه ثابت شود بعضی از پستها ضرورتی ندارد، آن را باید حذف کنند و مادام که چنین کاری انجام نشده و مسئولین مربوط؛ از وضع شما و امثال شما آگاهند، شما مسئولیتی در برابر حقوقی که می‌گیرید ندارید.
 منظور از دروغ به عنوان یکی از گناهان کبیره چیست؟ آیا هنگامی که انسان، نسبت به درست بودن مطلبی احتمال زیاد می‌دهد، یا احتمال بیش از ۵۰ درصد می‌دهد می‌تواند آن را بیان کند؟ (به خصوص در مواردی که از سوی شنونده، احتمال خطای گوینده در نظر گرفته شده است، مثلا هنگامی که استاد از شاگرد مطلبی را می‌پرسد و شاگرد احتمال زیاد یا بیش از ۵۰ درصد به درستی جوابش می‌دهد، آیا می‌تواند آن را با صراحت بیان کند)؟, انسان تا یقین نداشته باشد، نباید چیزی را به صورت قطعی بیان کند؛ بلکه باید به عنوان احتمال بیان کند، مگر این که قرائنی وجود داشته باشد که آن بیان در واقع جنبه احتمالی دارد و در موارد امتحان انسان می‌تواند جوابی را که احتمال قوی به صحیح بودنش می‌دهد، بنویسد.
 آیا علاقه به انجام گناه از سوی خود یا دیگری، بدون انجام آن، به تنهایی گناه است؟, نیت گناه، گناه محسوب نمی‌شود، ولی بهتر است کاری کند که این حالت ترک شود.
 آیا در زمان غیبت کبری می‌توان به خدمت حضرت ولی عصر (روحی فداه) رسید؟, جمعی از بزرگان که شایستگی و سعادت آن را داشته‌اند به خدمت آن حضرت رسیده‌اند، ولی کسی نمی‌تواند پیامی از آن حضرت، برای دیگران نقل کند.
 تعدادی از مسلمانان که به علت تحصیل وامثال آن، در کشورهایغیر اسلامی زندگی می‌کنند، احیانا برای اشتغال و امرار معاش، مجبور به کار در فروشگاهها و رستورانهایی می‌شوند که مواد غذایی غیر اسلامی، از قبیل مشروبات الکلی، گوشت ذبح غیر اسلامی و امثال آن دارند، با توجه به این نکته که مشتریان این نوع مراکز را غیر مسلمانان تشکیل می‌دهند و اگر مسلمانی مراجعه داشته باشد، به قسمتهای گفته شده مراجعه ندارد. یا این که فروشندگان مسلمان، فروشنده مباشر مواد غذایی نیستند، بلکه در قسمت مالی یا قسمتهای دیگر این اماکن اشتغال دارند؛ حکم چنین اشتغالی در کشورهای غیر مسلمان، که مشروبات الکلی، ذبایح غیر شرعی و یا گوشتهای حرام را جایز می‌دانند چیست؟, اشتغال در این گونه فروشگاهها در صورت ضرورت اشکالی ندارد؛ ولی در هر حال باید به دقت مراقب باشند که خودشان و سایر برادران و خواهران مسلمان آلوده نشوند، و چه بهتر که مسلمانان دست به دست هم دهند و مؤسساتی بوجود آورند که بتوانند موازین اسلامی را در همه چیز رعایت کنند.
 در بعضی از شهرها مرسوم است که وقتی شخصی از زیارت اماکن مقدسه (مانند مکه معظمه، مدینه منوره و …) بازمی گردد، دستکشی به دست می‌کند تا زنان نامحرم نیز، بتوانند به عنوان تبرک دست او را ببوسند، این کار چه حکمی دارد؟, شرعا حرام نیست، ولی از نظر شرع کار خوبی نمی‌باشد. نگاهی گذرا بر زندگی پربرکت مرجع عظیم الشأنحضرت آیة الله العظمی مکارم شیرازی «دام ظله» حضرت آیة الله العظمی مکارم شیرازی در سال ۱۳۴۵ هجری قمری در شهر شیراز در میان یک خانواده مذهبی که به فضایل نفسانی و مکارم اخلاقی معروفند دیده به جهان گشود. معظم له تحصیلات ابتدایی و دبیرستانی خود را در شیراز به پایان رسانید. هوش و حافظه قوی و استعداد ممتاز، وی را در محیط مدرسه در ردیف شاگردان بسیار ممتاز قرار داده بود. با این که هیچ یک از افراد خانواده معظم له در کسوت روحانیت نبود، تنها عشق شدید به معارف اسلامی (طی حوادث جالبی) سرانجام ایشان را به این رشته پرافتخار کشانید. معظم له در حدود ۱۴ سالگی رسما دروس دینی را در «مدرسه آقا بابا خان شیراز» آغاز کرد و در مدت اندکی نیازهای خود را از علوم: صرف، نحو، منطق، معانی، بیان و بدیع به پایان رسانید. سپس توجه خود را به رشته فقه و اصول معطوف ساخت و به خاطر نبوغ فوق العاده‌ای که داشت، مجموع دروس مقدماتی و سطح متوسط و عالی را در مدتی نزدیک به چهار سال! به پایان رساند. در همین سالها گروهی از طلاب حوزه علمیه شیراز را نیز با تدریس خود بهره مند می‌ساخت، و گاه در یک روز- علاوه بر درسهایی که خود می‌خواند- هشت جلسه تدریس داشت! ایشان در ۱۸ سالگی از شیراز وارد حوزه علمیه قم شدند و قریب پنج سال از جلسات علمی و درس اساتید بزرگ آن زمان مانند حضرت آیة الله العظمی بروجردی و آیات بزرگ دیگر رضوان الله علیهم بهره گرفتند. معظم له برای آشنایی با نظرات و افکار اساتید بزرگ یکی از حوزه‌های عظیم شیعه در سال ۱۳۶۹ ه- ق وارد حوزه علمیه نجف اشرف گردیدند و در آنجا در دروس اساتید عالی مقام و بزرگی همچون آیات عظام آقای حکیم، خویی، سید عبد الهادی شیرازی و اساتید برجسته دیگر- قدس الله اسرارهم- شرکت جستند. معظم له در سن ۲۴ سالگی به اخذ درجه اجتهاد مطلق از محضر دو نفر از آیات بزرگ نجف نائل شدند. معظم له در ماه شعبان سال ۱۳۳۰ هجری شمسی به ایران بازگشت و در شهر مقدس قم که آن روز مشتاق رجال علمی بود مأوا گزید و در جمعی که باید بعدا اثری بس عظیم بوجود آورند وارد شد. حضرت آیة الله العظمی مکارم شیرازی بعد از بازگشت به ایران به تدریس سطوح عالی و سپس خارج «اصول» و «فقه» پرداختند و قریب ۵۵ سال است که حوزه گرم درس خارج ایشان مورد استقبال طلاب و فضلاست؛ بسیاری از کتب مهم فقهی را تدریس کرده و به رشته تحریر درآورده‌اند. در حال حاضر حوزه درس خارج ایشان یکی از پرجمعیت‌ترین دروس حوزه‌های علمیه شیعه است و قریب به دو هزار نفر از طلاب و فضلای عالیقدر از محضر ایشان استفاده می‌کنند. ایشان از آغاز دوران جوانی به تألیف کتاب در رشته‌های مختلف عقاید و معارف اسلامی و مسأله ولایت و سپس تفسیر و فقه و اصول پرداختند، و یکی از مؤلفان بزرگ جهان اسلام محسوب می‌شوند. معظم له در انقلاب اسلامی حضور فعال داشتند و به همین دلیل چند بار به زندان طاغوت افتادند و به سه شهر «چابهار»، «مهاباد» و «انارک» تبعید شدند، در تدوین قانون اساسی در خبرگان اول نیز نقش مؤثری داشتند. در رژیم طاغوت احساس می‌شد که حوزه علمیه قم نیازمند یک نشریه عمومی است تا بتواند با نشریات گمراه کننده‌ای که بدبختانه تعداد آنها نیز کم نبود مبارزه نماید. معظم له با همکاری جمعی از دانشمندان برای انتشار نشریه ماهانه «مکتب اسلام» که با کمک بزرگان حوزه علمیه قم تأسیس شده بود، همکاری نمود. این نشریه در جهان شیعه بی سابقه بود و شاید از نظر وسعت انتشار- در میان مجلات علمی و دینی- در تمام جهان اسلام، جزء درجه اولها بود. از معظم له حدود یکصد و سی و دو جلد کتاب منتشر شده که بعضی از آنها بیش از سی بار تجدید چاپ گردیده است و بعضی به بیش از ده زبان زنده دنیا ترجمه شده و در کشورهای مختلف انتشار یافته است که به اسامی آنها اشاره می‌شود:۱- ترجمه شیوا و روان قرآن مجید۲- تا ۲۸ تفسیر نمونه (فارسی، عربی، اردو، انگلیسی و ترکی) ۲۹- تا ۳۸ تفسیر موضوعی پیام قرآن (عربی و فارسی) ۳۹ و ۴۰- ترجمه تفسیر المیزان۴۱ و ۴۲ و ۴۳- اخلاق در قرآن۴۴- فیلسوف نماها۴۵- مدیریت و فرماندهی در اسلام۴۶- زهرا، برترین بانوی جهان۴۷- زندگی در پرتو اخلاق۴۸- جلوه حق۴۹- عود ارواح و ارتباط با ارواح۵۰- پرسشها و پاسخهای مذهبی۵۱- خطوط اصلی اقتصاد اسلامی۵۲- انگیزه گرایش به مذاهب۵۳- خدا را چگونه بشناسیم؟ ۵۴- آفریدگار جهان۵۵- رهبران بزرگ و مسئولیتهای بزرگتر۵۶- قرآن و آخرین پیامبر۵۷- معاد و جهان پس از مرگ۵۸- عقیدهیک مسلمان۵۹- مهدی انقلابی بزرگ۶۰- ارزشهای فراموش شده۶۱- پایان عمر مارکسیسم۶۲- آخرین فرضیه‌های تکامل۶۳- آیین ما (ترجمه اصل الشیعه) ۶۴- پنجاه درس اصول عقاید برای جوانان (فارسی، عربی، انگلیسی، چینی و فرانسه) ۶۵- سرگرمیهای خطرناک۶۶- نماز مکتب عالی تربیت۶۷- معراج، شق القمر، نماز در قطبین۶۸- معمای هستی۶۹- فلسفه شهادت۷۰- اسرار عقب ماندگی شرق۷۱- چهره اسلام در یک بررسی کوتاه۷۲- در جستجوی خدا۷۳- مشکلات جنسی جوانان۷۴- آنچه از اسلام باید بدانیم (اسلام در یک نگاه) ۷۵- بحثی درباره ماتریالیسم و کمونیسم۷۶- قرآن و حدیث۷۷- تقلید یا تحقیق۷۸- خمس پشتوانه استقلال بیت المال۷۹- مسأله انتظار۸۰- تفسیر به رأی۸۱- تقیه سپری برای مبارزه عمیقتر۸۲- این مسائل برای همه جوانان مطرح است۸۳- اسلام و آزادی بردگان۸۴- یکصد و پنجاه درس زندگی (فارسی و انگلیسی) ۸۵- شیوه همسرداری در خانواده نمونه۸۶- طرح حکومت اسلامی۸۷- رساله مقدمه وحی یا …۸۸- التقاط و التقاطیها۸۹- مناظرات تاریخی امام رضا (علیه السلام) ۹۰ و ۹۱- اخلاق اسلامی در نهج البلاغه۹۲- رساله توضیح المسائل (فارسی، عربی، اردو، ترکی، انگلیسی، چینی) ۹۳- رساله احکام جوانان۹۴- رساله احکام بانوان۹۵- مناسک حج (فارسی- عربی) ۹۶ و ۹۷- استفتائات جدید (فارسی و عربی) ۹۸ و ۹۹ و ۱۰۰- انوار هدایت۱۰۱- تعلیقات علی عروۀ الوثقی۱۰۲ و ۱۰۳- القواعد الفقهیه۱۰۴- انوار الفقاهه (کتاب التجارة- مکاسب محرمه) ۱۰۵- انوار الفقاهه (کتاب البیع- ولایت فقیه و حکومت اسلامی) ۱۰۶- انوار الفقاهه (کتاب الخمس و الانفال) ۱۰۷- انوار الفقاهه (کتاب الحدود و التعزیرات) ۱۰۸- أنوار الفقاهة (کتاب النکاح ج ۱) ۱۰۹ و ۱۱۰ و ۱۱۱- انوار الاصول (مشتمل بر تقریرات درس خارج اصول) ۱۱۲ و ۱۱۳ و ۱۱۴- پیام امام (علیه السلام) (شرح نهج البلاغه) (عربی) ۱۱۵- ربا و بانکداری اسلامی (فارسی و عربی) ۱۱۶- بررسیطرق فرار از ربا۱۱۷- مثالهای زیبای قرآن (فارسی و عربی) ۱۱۸- یادآوری‌های ماندگار۱۱۹- جامعه سالم در پرتو اخلاق۱۲۰- بحوث فقهیه هامۀ (مسائل مهم فقهی به زبان عربی) ۱۲۱- حکم الأضحیه۱۲۲- عمره مفرده۱۲۳- حج بانوان۱۲۴- مناسک جامع حج۱۲۵- حکومت جهانی مهدی۱۲۶- جوانان را دریابید۱۲۷- ۱۱۰ سرمشق از سخنان حضرت علی (علیه السلام) ۱۲۸- چند نکته مهم درباره رؤیت هلال (به زبان عربی) ۱۲۹- حیله‌های شرعی و چاره جویی‌های صحیح۱۳۰- آیات ولایت (عربی) ۱۳۱- مفاتیح نوین۱۳۲- تعزیر و گسترده آنوفقه الله لمرضاته و ایده الله بتأییداتهناشرآدرس و شماره تلفن هایدفاتر حضرت آیة الله العظمی مکارم شیرازی (مد ظله) جهت پاسخگوئی به مسائل شرعی۱- قم: ابتدای خیابان شهدا تلفن: ۷۷۴۳۱۲۰، ۱۳- ۷۷۴۳۱۱۰ فاکس: ۷۷۴۳۱۱۴۲- شیراز: خیابان قاآنی کهنه، کوی رحمت تلفن: ۲۳۰۳۱۲۱، فاکس: ۲۳۰۷۴۲۱۳- تهران: خیابان ۱۷ شهریور، ابتدای بزرگراه شهید محلاتی، ضلع جنوبی، پلاک ۲۹ تلفن: ۷۵۰۹۶۹۷، ۲- ۷۵۱۲۲۴۱، فاکس: ۷۶۳۸۸۸۸۴- اراک: ابتدای خیابان محسنی تلفکس: ۲۲۴۲۴۷۰، تلفن: ۲۲۲۴۴۱۵۵- مشهد: چهارراه شهدا، خیابان آزادی، آزادی ۶ فاکس: ۲۲۵۴۹۷۰ تلفن: ۲۲۵۶۱۶۸- ۲۲۲۷۸۷۹۶- اصفهان: چهارراه شکرشکن، خیابان احمدآباد، خیابان شهید توانا، پلاک ۱۰۵ تلفن: ۲۲۵۳۶۰۰، تلفکس: ۲۲۶۵۲۰۵۷- کرج: بلوار امامزاده حسن، بین گلستان سوم و چهارم. تلفن: ۲۲۴۳۹۳۸، تلفکس: ۲۲۳۱۰۳۳اینترنت: www. makarem. irE- mail: makarem@ makarem. irسؤالات زیر در مورد ورزش بانوان پاسخ فرمایید:۱- فعالیتهای ورزشی برای دختران مدارس ابتدایی، بدون رعایت حجاب اسلامی چه حکمی دارد؟ ۲- ورزش بانوان با رعایت حجاب اسلامی در انظار عمومی (اجتماع مردان و زنان) چه حکمی دارد؟ ۳- در ورزشهای انفرادی غیر تماسی (تنیس، بدمینتون و مانند آن) مسابقه یا تمرین خانمها با آقایان چه حکمی دارد؟ ۴- آیا رعایت حجاب خانمها در سالنهای ورزشی مخصوص بانوان، لازم است؟ ۵- موتور سواری و دوچرخه سواری خانمها با پوشش کامل اسلامی در خیابانها و معابر عمومی چگونه است؟ ۶- آیا قبل از سن تکلیف، بازی کردن دختران با پسران مجاز است؟ ۷- مربیگری مردان برای تعلیم بانوان تا چه حدی مجاز است؟ ۸-حرکات هوازی و موزون زنان (که منجر به حرکات عضلات بدن می‌گردد،) بدون حضور نامحرم چه حکمی دارد؟ ۹- ورزش کردن زنان با محارم خود چه حکمی دارد؟ ۱۰- تماشای ورزش مردان توسط خانمها چه محدودیتهایی دارد؟ جواب ۱ تا ۱۰: شکی نیست که ورزش برای همۀ قشرها، اعم از مرد و زن، پیر و جوان لازم، و یکی از ضروری‌ترین کارها برای حفظ سلامت محسوب می‌شود. از این گذشته، ورزش می‌تواند به عنوان سرگرمی سالم بسیاری از اوقات فراغت را پر کند، و انسان را از سرگرمی ناسالم بازدارد. ولی مسلم است که باید جهات شرعی هم در ورزش مردان و هم در ورزش زنان رعایت شود، و مسابقات ورزشی هرگز ایجاب نمی‌کند که ما فرهنگ اسلامی را رها کرده، دنبال فرهنگ دیگران برویم. به طور کلی زنان می‌توانند در محیطهایی که مخصوص به خودشان است، با استفاده از لباسهای مناسب، و با حفظ حجاب یا بدون حجاب شرعی، با توجه به این که جنس مخالفی در آنجا نیست، ورزش کنند. داوران و مربیان آنها نیز از میان خود زنان برگزیده شوند، همان گونه که در مردان چنین است، و از ورزشهایی استفاده کنند که آسیب و زیانی به آنها نمی‌رساند.
 لطفا در مورد بلوغ دختران، به سؤالات زیر پاسخ فرمائید: الف: سن بلوغ دختران از نظر شرعى دقیقا چه مقدار است؟ ب: آیا براى دختران از حیث بلوغ مى توان بین عبادات و عقود و ایقاعات (۱) تفاوتى قائل شد؟ حدود و قصاص در چه سنى اجرا مى شود؟, سن بلوغ دختران نه سال تمام قمرى است و اگر سال شمسى را در دست دارند از طریق کامپیوتر براحتى تبدیل به سال قمرى مى شود; ولى چنانچه از نظر نیروى جسمانى، قدرت انجام بعضى از تکالیف، مانند روزه را نداشته باشند، روزه بر آنها واجب نیست و بجاى هر روز، کفاره مد طعام (۷۵۰ گرم گندم یا مانند آن) به فقیر مى دهند. و در مورد عقود و ایقاعات مالى معیار تنها بلوغ نیست; بلکه رشد عقلى نیز لازم است. و در موردحدود و قصاص، همانند سایر مکلفین با آنها رفتار خواهد شد، مگر این که عقل کافى، که یکى از شرایط چهارگانه حدود و قصاص است، نداشته باشند. و در مورد ازدواج علاوه بر بلوغ و رشد عقلى، رشد جسمانى براى این امر نیز لازم است; یعنى اگر خطر افضاء وجود داشته باشد، ازدواج جایز نیست. بنابراین بلوغ در چهار مرحله پیاده مى شود.
 آیا دیدن خون حیض براى دختران، از نشانه هاى بلوغ شمرده مى شود؟, آرى، از علائم بلوغ است.
 مى دانیم که انجام عبادات قبل از سن بلوغ بر انسان واجب نیست، ولى آیا قبل از بلوغ هیچ تکلیفى ندارد؟ یا برخى مسائل وجود دارد که سن بلوغ در آن معتبر نیست؟ اگر ,جواب مثبت است، موارد آن را بیان فرمائید. هرگاه دختران و پسران نابالغ هوشیارى کافى براى درک خوبى و بدى
 آیا رشد جسمانى، مانند افزایش طول قد، بزرگ شدن پستانها، باسن‌ها و مانند آن، علامت بلوغ (دختران) محسوب مى شود؟, این علائم کافى نیست.
 خداونددخترى به من عنایت کرده که اکنون کلاس اول ابتدایى است، بسیار علاقه دارم که او دخترى متدین و عفیف تربیت شود. بدین جهت نسبت به مسائل تربیتى و عبادى او حساسیت خاصى دارم. در این رابطه دو سؤال برایم مطرح شده است، پاسخ آن موجب امتنان است: الف: آیا عبادتهاى دختران در این سن و سال (قبل از بلوغ) صحیح است؟ ب: بطور کلى از چه سنى دخترانمان را به انجام عبادات ترغیب و تشویق کنیم؟, هر زمان که هوشیارى کافى براى انجام عبادات داشته باشند، اعمالشان صحیح و تشویق آنها بسیار خوب است.
 چرا سن بلوغ دختران، کمتر از سن بلوغ پسران است؟, رشد فکرى و جسمى دختران سریعتر از رشد پسران صورت مى گیرد.
 وظیفه دخترى که شک دارد به سن بلوغ رسیده یا نه، چیست؟ آیا در این حال انجام تکالیف شرعى بر او لازم است؟, واجب نیست; ولى اگر امکان تحقیق دارد، تحقیق کند.
 هرگاه دخترى قبل از نه سالگى عادت ماهانه شود، آیا بالغ محسوب مى گردد؟, آنچه قبل از نه سالگى باشد عادت ماهانه محسوب نمى شود، هرچند داراى همان صفات بوده باشد، بنابراین نشانه بلوغ نیست. <H۲ class=content_h۲>۲- احکام تقلید</H۲>مقدمهشاید برخى از خود بپرسند که در عصر و زمان ما، که بشر در همه زمینه‌ها ترقى و پیشرفت خیره کننده اى داشته و به ابزار و وسائل فوق العاده مدرن دست یافته، به گونه اى که به حق مى توان این عصر را «عصر تحقیق و کنکاش و علم و دانش» لقب داد، آیا با همه این امور، تقلید در عصر و زمانما امر مطلوبى است؟ آیا تقلید به معناى بسته نمودن دروازه هاى تحقیق به روى محققان نیست؟ آیا «پیروى چشم و گوش بسته» از دیگران، با روح آیات فراوانى از قرآن مجید، که انسان را به تفکر و اندیشه و مطالعه و تحقیق دعوت مى کند، سازگارى دارد؟ براى روشن شدن این «شبهه» لازم است توضیح کوتاهى پیرامون اقسام تقلید داشته باشیم: تقلید و پیروى از دیگران از چهار صورت خارج نیست: الف: تقلید جاهل از عالم; یعنى کسى که چیزى نمى داند از متخصص و آگاه آن فن پیروى کند، همچون مراجعه بیمار ناآگاه از مسائل پزشکى، به پزشک آگاه و دلسوز. ب: تقلید عالم از عالمى دیگر; یعنى مراجعه اهل فن به یکدیگر و پیروى بعضى از بعضى دیگر. ج: تقلید عالم از جاهل; بدین معنى که یک انسان آگاه، علم و دانش خود را رها کند و چشم و گوش بسته به دنبال جاهلان بیفتد! د: تقلید جاهل از جاهل; که گروهى نادان، پیرو گروه نادان دیگرى شوند. روشن است که از این چهار قسم، تنها قسم اول منطقى و عاقلانه و مشروع است و نه تنها در عصر تحقیق و علم و دانش، از آن بى نیاز نیستیم، بلکه بخاطر گسترش فراوان علوم، نیاز به آن بیشتر احساس مى شود. بله، سه قسم دیگر تقلید منطقى و مورد پذیرش اسلام نیست. و تقلید در احکام از قسم اول است. (۱) با عنایت به این مقدمه، به برخى از احکام تقلید توجه فرمائید: مسأله ۱۱: یکى از شرایط مرجع تقلید این است که مرد باشد; بنابراین، زنان نمى توانند مرجع تقلید دیگران، حتى زنان، باشند.
 چرا زنان نمى توانند در مسائل مختلف، بویژه در مسائل مخصوص به خانمها، مانند خونهاى سه گانه، مرجع تقلید باشند؟ آیا بهتر نیست زنان از خانمى که در این راه زحمت فراوان کشیده و صاحب نظر شده تقلید کنند؟, جایز نیست، زیرا کمتر اتفاق مى افتد که آنها بر فقهاى بزرگ مرد در مسائل شرعى پیشى گیرند.
 آیا زنان مى توانند علوم اسلامى را تحصیل کنند و به مقام رفیع و بلند اجتهاد، که به تعبیر بعضى از فقهاى بزرگ از جنگ و جهاد سخت‌تر است، برسند؟, مانعى ندارد و ممکن است به مقام اجتهاد برسند.
 اگر خانمى به مقام اجتهاد برسد، آیا تقلید بر او نیز حرام است؟, در این مسأله فرقى میان مرد و زن نیست.
 دخترى هستم که تازه به سن تکلیف رسیده‌ام، اخیرا در دبستان برایمان مراسم جشن تکلیف گرفتند. معلم ما در مورد تقلید یکى از مراجع معظمتقلید را نام برد و همه بچه هاى کلاس مقلد او شدند. آیا تقلید ما صحیح است؟ یا باید تحقیق مى کردیم و سپس یکى از مراجع را انتخاب مى نمودیم؟, اگر گفته معلم براى شما اطمینان بخش بوده کافى است، و اگر نبوده تحقیق کنید.
 سؤالى برایم پیش آمده، که فکر مى کنم مشکل بسیارى از خانمها باشد، و آن بدین شرح است: چندى پیش مرجع تقلیدم به رحمت خدا رفت، در فکر انتخاب مرجع تقلید جدید فرو رفتم، شوهرم رساله یکى از مراجع جدید را تهیه و به منزل آورد، و من هم طبق همان رساله عمل کردم. آیا انتخاب مرجع تقلید به این شکل صحیح است؟, در صورتى که از تحقیق شوهرتان براى شما اطمینان حاصل شده است کافى است، در غیر این صورت باید تحقیق کنید.
 برخى از خانمهاى جلسه اى، در جلسات زنانه، به شرح و تبیین احکام مى پردازند، که البته این کار لازمى است، ولى علیرغم این که خانمهاى حاضر در جلسه، مقلد مراجع مختلف هستند، آن خانم فقط فتواى یکى از مراجع محترم را بیان مى کند، بدون این که نام آن مرجع تقلید را ببرد. اگر کسانى که مقلد آن مرجع تقلید نیستند، بدون توجه به آن فتوا عمل کنند، آیا مسئولیتى متوجه گوینده مى باشد؟ راه جبرانش چگونه است؟, در چنین جلساتى، که مقلدین مراجع مختلف وجود دارند، لازم است فتاواى مراجع معروف را، اگر با هم تفاوتى دارد، تبیین کند; در غیر این صورت مسئولیت دارد. صفحه۲۶صفحه۲۷<H۲ class=content_h۲>۳- احکام طهارت و نجاست</H۲><H۳ class=content_h۳>مقدمه</H۳>اسلام دین پاک و پاکیزه اى است و پاکیزگى را دوست دارد و به آن سفارش مى نماید و براساس آن احکام و قوانینش را تنظیم مى کند. نظافت و پاکیزگى در این دین مقدس، آنقدر ارزشمند و مهم است که در برخى روایات، به عنوان بخشى از ایمان از آن یاد شده است (۱) ; یعنى مسلمانى که طهارت و نجاست و نظافت را رعایت نمى کند ایمانش کامل نیست. این دین پاک و مبرى از هرگونه تحریف و پیرایه، هم دستوراتى در زمینه نظافت فردى دارد و هم سفارش به نظافت اجتماعى مى کند، عمل کردن به این دستورات، مخصوصا در عصر و زمان ما، لازم و ضرورى است. احکامى که در این فصل مطرح مى شود، بخشى از مسائلى است که این دین پاک آسمانى، در این زمینه مطرح کرده است. امید است که بدان توجه و سپس عمل کنیم. تذکر: لازم به ذکر است که مردان و زنان در بسیارى از احکام طهارت و نجاست مشترکند و تنها قسمت کمى از احکام این باب مختص بانوان است. در اینجا تنها به احکام اختصاصى بانوان در مسأله طهارت و نجاست مى پردازیم. (۱)
 در یکى از جلسات روضه زنانه، خانم گوینده مى گفت: شستشوى لباس در دو وقت، کار خوبى نیست: نخست به هنگام شب; زیرا موقع استراحت آب است، و دیگر روزهاى جمعه; بخاطر این که آب مهریه حضرت زهرا (علیها السلام) است; مگر این که لباس سیدى را به همراه لباسهایتان بشوئید! آیا این سخنان صحیح است؟ در صورت عدم صحت، لطفا چنین گویندگانى را نصیحت کنید., این سخنان صحیح نیست و لازم است این خواهران بدون تحقیق عهده دار بیان مسائل نشوند، که مسئولیت آن سنگین است. <H۳ class=content_h۳>استبراء</H۳>مسأله ۱۹: براى زنان استبراء نیست، بنابراین هرگاه رطوبت مشکوکى از آنها خارج شود، پاک است; وضو و غسل هم ندارد. مسأله ۲۰: غیر از «بول» و «منى» رطوبتهاى دیگرى که از انسان خارج مى شود چند قسم است: اول: آبى که گاه بعد از بول بیرون مى آید و کمى سفید و چسبنده است و به آن «ودى» مى گویند. دوم: آبى که هنگام ملاعبه و بازى کردن با همسر بیرون مى آید و به آن «مذى» مى گویند و این موضوع در مورد بانوان هم جارى است. سوم: آبى که گاه بعد از منى بیرون مى آید و به آن «وذى» مىگویند. همه این آبها در صورتى که مجرا آلوده به بول و منى نباشد، پاک است و وضوء و غسل را هم باطل نمى کند.
 معمولا وقتى که لباس زیرم را مى شویم لکه هاى سفید لزجى بر روى آن مشاهده مى کنم و فکر مى کنم که غالب زنان به چنین مسأله اى مبتلا مى باشند. آیا این لکه‌ها پاک است؟, آرى پاک است.
 بتازگى و در کنار مرقد پاک و منور حضرت ثامن الحجج (علیه السلام) مراسم عقدمان انجام شد. از آن پس هرگاه با شوهرم دست مى دهم و یا حتى سخن مى گویم، مایعى از من خارج مى شود، البته در این گونه موارد به اوج لذت نمى رسم; آیا این مایع پاک است؟, آرى پاک است. <H۳ class=content_h۳>مسکر مایع و الکلها</H۳>
 پرستار بخش زنان و زایمان یکى از بیمارستانها هستم و در مورد طهارت و نجاست الکل سؤالى داشتم: آیا استفاده از الکل براى ضد عفونى کردن محل تزریقات، یا ناف بچه، موجب نجاست پوست مى شود؟, اشکالى ندارد و پاک است.
 عطرها و ادکلن‌ها بطور گسترده، مورد مصرف خانمها قرار مى گیرد، حال اگر اینها حاوى الکل باشند از نظر طهارت چه حکمى دارد؟ منظور عطرها و ادکلن هاى خارجى است که در بازار به فروش مى رسد، آیا براى نماز اشکال دارد؟, اشکالى ندارد. <H۳ class=content_h۳>عرق جنب از حرام</H۳>مسأله ۲۵: نزدیکى کردن با همسر در حال عادت ماهیانه، یا در حال روزه ماه مبارک رمضان حرام است و اگر عرق کند، احتیاط واجب آن است که با آن معامله عرق جنب از حرام کند. (۱)
 هرگاه زنى که در حال نفاس است و یا زن مستحاضه قبل از انجام دادن وظائفش (نعوذ بالله) با همسرش نزدیکى کند و عرق نماید و یا دخترى (پناه بر خدا) استمناء کند، آیا عرق اینها نیز عرق جنب از حرام محسوب مى شود؟, بنابر احتیاط واجب احکام جنب از حرام در این موارد نیز جارى مى شود و مادام که عرق در بدن یا لباس است و خشک نشده نماز خواندن با آن اشکال دارد; ولى در هر حال نجس نیست. <H۳ class=content_h۳>راههاى ثابت شدن نجاست</H۳>مسأله ۲۷: نجس بودن چیزى از سه راه ثابت مى شود: اول آن که انسان یقین پیدا کند; ولى گمان، حتى گمان قوى، کافى نیست. دوم آن که کسى که چیزى در اختیار اوست (مثل صاحب خانه) خبر دهد که آن چیز نجس است. سوم آن که دو نفر عادل و یا حتى یک عادل گواهى دهد.
 زنى هستم که در مورد نجاست زود حکم به نجاست مى کنم، مى خواستم بدانم که آیا در مسأله نجاست یقین لازم است؟ یا ظن و گمان کافى است؟, در مسأله نجاست یقین قطعى و صد در صد لازم است و مادامى که چنین یقینى حاصل نشود تکلیفى ندارد و اگر یقین صد در صد حاصل شد اجتناب لازم است; مگر در موارد اضطرار.
 پس از بازگشت از مشهد مقدس خانمهاى همسایه به دیدنم آمدند، یکى ازبچه هاى همسایه، قسمتى از فرش منزل ما را نجس کرد، اکنون فراموش کرده‌ام که کجاى آن فرش دوازده مترى نجس شده است، آیا مى توان روى این فرش نماز خواند؟ اگر دست یا پاى مرطوب روى یک قسمت آن نهاده شود، آیا نجس مى شود اینجانب فهیمه الف مبتلا به بیمارى وسواس هستم و متأسفانه بسیار شدید و غیر قابل تحمل است، مثلا در مورد تطهیر و غسل وسواس من به گونه اى است که گاهى اوقات وقتى شب به حمام مى روم نزدیک طلوع آفتاب موفق به تطهیر و انجام غسل مى شوم! باور کنید در این چند سال به اندازه بیست سال آب مصرف کرده‌ام! براى درمان این بیمارى به نزد برخى از علما رفتم، ولى مؤثر نشد، به مشهد رفتم، با چه گرفتاریهایى که در سفر و هنگام تشرف داشتم و بسیار دعا و تضرع کردم، ولى متأسفانه شفا نیافتم. این بیمارى نزدیک است مرا از پاى در آورد، نه تنها خود، که خانواده را نیز نگران و در زحمت انداخته‌ام، وسواس باعث شده که نتوانم عبادتهایم را انجام دهم، بدین جهت ماه رمضان را سفر مى کنم، تا مشکل روزه گرفتن نداشته باشم; اگر چه در سفر نیز هیچ چیز نمى خورم! لطفا مرا راهنمایى کنید تا از این وضع غمبار نجات یابم و از زخم زبان اطرافیان آسوده گردم., مشکل شما در واقع از خود شماست و مقصر اصلى خودتان هستید و به همین دلیل دعاى شما هم مستجاب نمى شود و علت اصلى آن ندانستن مسأله است. مسأله اصلى این است که بر شما واجب نیست یقین به طهارت و غسل و مانند آن پیدا کنید، آنچه بر شما، به عنوان یک وظیفه شرعى، لازم مى باشد این است که به مقدار سایر مردم آب بریزید و به همان قناعت کنید، هر چند در غسل و طهارت شک داشته باشید و ما مسؤولیت شرعى این کار را مى پذیریم. شما از امروز فقط به مقدار مردم آب بریزید و قناعت کنید و با بدن نجس و حال جنابت (به گمان خودتان) نماز بخوانید و هیچ اشکالى هم ندارد و نماز و روزه شما کاملا صحیح است و ما به این وسیله برشما، و تمام افراد وسواسى، إتمام حجت مى کنیم و مخالفت با آن گناه است. ما از خداوند مى خواهیم که به شما توفیق توجه به این مسأله را عنایت کند و از دام شیطان نجات پیدا کنید.
 مدتى قبل، تقریبا در همه امور، در دام وسواس افتادم. اکنون تا حدودى آن را از خود دور کردهام، ولى مشکلى که هنوز دارم طول کشیدن غسل (در حدود چهل دقیقه) و گاهى هم تکرار الفاظ نماز است. لطفا مرا راهنمایى کنید., بهترین راه براى ترک وسواس، بى اعتنایى به آن است; یعنىملاحظه کنید دیگران چه مقدارى، مثلا براى غسل، معطل مى شوند، شما هم چنین کنید، مثلا ده دقیقه یا حداکثر یک ربع ساعت; اگر شیطانگفت درست نشد، اعتنا نکنید عمل شما صحیح است و نگران نباشید، و ما مسؤولیت آن را بر عهده مى گیریم.
 آیا اعمال وسواسى‌ها ضررى به اعتقادات آنها نمى زند؟ به عنوان مثال زن وسواسى که یک چیز نجس را ده بار آب مى کشد، او در واقع وقتى دوبار با آب قلیل آب کشید معتقد است که هنوز نجس است، در حالى که خدا و پیامبر (صلى الله علیه وآله) و ائمه (علیهم السلام) مى گویند پاک است، آیا چنین شخصى عملا با شرع مقدس اسلام مخالفت نکرده است؟, عمل به وسواس کار خلافى است; ولى ضرر به اعتقادات او نمى زند.
 در مصرف آب زیاده روى مى کنم و هر چه تلاش مى نمایم نمى توانم جلوى این کار زشت خود را بگیرم. به همین جهت همواره با شوهرم مشاجره داریم. او مى گوید: «گذشته از این که کار حرامى انجام مى دهى و ضامن هستى، من که شوهر تو هستم راضى به عمل تو نیستم». لطفا بفرمائید: الف: آیا کار من حرام و موجب ضمان است؟ ب: آیا در وضو و نمازم اشکالى ایجاد مى شود؟, سعى کنید به مقدار متعارف آب مصرف کنید. اگر بیش از آن باشد و همسرتان راضى نباشد، حرام و موجب ضمان است و اگر شیطان وسوسه کند که فلان مقدار آب کافى نیست، اعتنا نکنید و اعمالتان اشکالى نخواهد داشت و ما مسئولیت آن را به عهده مى گیریم و به فرض که همسرتان هم راضى باشد اسراف در آب وضو و غسل جایز نیست.
 دخترى ۲۰ ساله هستم و به شدت وسواس دارم، این وسواس مانع ترقى من شده است. یک بار براى شما در این مورد نامه نوشتم و شما این گونه ,جواب دادید: «ما راهى نشان مى دهیم که به افراد زیادى توصیه کرده‌ایم و بسیار مؤثر است و آن این است که شما به افراد متدین معمولى نگاه کنید، ببینید آنها چقدر آب مى کشند، به همان مقدار قناعت کنید. بقیه براى شما پاک است و ما مسؤولیت آن را شرعا مى پذیریم»، در حالى که من در نامه قید کرده بودم که فقط از شما یک فتوى مى خواهم و آن این که: «چیزهاى نجس و متنجس را براى مدتى بر من پاک بدانید» ; ولى شما جوابى که در بالا ذکر شد را مرقوم داشتید و من باز هم روى حرفم هستم، این فتوى را بدهید تا من چیزهاى نجس و متنجس را پاک بدانم. شما باید تسلیم حکم خدا باشید. حکم خدا این است که به مقدار متعارف بشوئید، بقیه براى شما «پاک» است، هر چند حالت وسواس به شما مى گوید نجس است، این روشن‌ترین راه است، و بسیارى از این طریق درمان شده‌اند.
 چند مسأله در مورد طهارت و نجاست برایم پیش آمده که همواره فکر و ذهنمرا مشغول کرده است. و مرا به شدت عذاب مى دهد، از درس و مطالعهافتاده‌ام و خانواده‌ام نیز از رفتار من به تنگ آمده‌اند. شما را به مقام رسول الله (صلى الله علیه وآله) قسم مى دهم، مرا نجات دهید. اگر شما بفرمائید: «اعتنابه این موارد حرام است; و در صورت اعتنا، به جهنم مى روى» و گناهش را به گردن بگیرید، نجات پیدا مى کنم., به یقین اعتنا کردن شما به مواردى که برخواسته از وسواس است حرام مى باشد و باید آن را ترک کنید و ما مسؤولیت آن را به گردن مى گیریم.
 تکلیف من در موارد زیر چیست؟ الف: گاهى زمینى نجس مى شود، بعدا برف یا باران مى آید و تمام زمین‌ها خیس مى شود، مردم و وسایل نقلیه از روى آن زمین نجس عبور مى کنند و به همه جا میروند (مسجد، حرم، نانوائى، قصابى، داخل اتوبوس شرکت واحد، مدرسه، بازار و …) و به خاطر خیس بودن زمین، نجاست را به همه آن مکان‌ها منتقل مى کنند، به همین جهت آن مکان‌ها را نجس مى دانم، همان گونه که گرد و خاک هاى آن خیابان‌ها و مکان‌ها را نیز نجس مى دانم. ب: هرگاه توالت مى روم با این که در موقع بول کردن بسیار مواظب هستم تا بول ترشح نکند، در عین حال قطع پیدا مى کنم که بول به شلوار و پایم ترشح کرده است; لذا توالت رفتن برایم مشکل شده و تا آن موضع را آب نکشم راحت نمى شوم. ج: در بعضى مواقع پشت و جاهاى دیگر دستم بهلبه میز و یا لبه کتاب و یا چیزهاى زبر برخورد مى کند و بدون این که دستم زخم شود، یا خونى بیرون بیاید، از گوشه و کنار ناخنها و جاهاى دیگر دستم چیزى با احساس کمى درد جدا مى شود و یا روى انگشت هاى دستم پوست هاى مختصرى وجود دارد که با فرو بردن دست به داخل جیب و یا تماس گرفتن با چیز دیگر، آنها با احساس کمى درد از دستم جدا مى شود، لطفا در این موارد تکلیف مرا بیان فرمائید., بدون شک شما گرفتار وسواس هستید; وظیفه شما این است که به سایر مردم نگاه کنید و ببینید آنها تا چه حد به این امور اعتناء مى کنند و علم به نجاست پیدا مى کنند (منظور قشر متدین است) آن مقدار که آنها یقین پیدا مى کنند و آب مى کشند شما هم آب بکشید و نسبت به بقیه تکلیفى ندارید; هر چند فکر شما به شما بگوید نجس است; زیرا در این گونه موارد افراد متدین عادى، علم و یقین به نجاست پیدا نمى کنند. ضمنا پوستهائى که از دست و بدن جدا مى شود محکوم به پاکى است، مگر این که شما آنها را با فشار بکنید و محل آن سوزش پیدا کند، که در این صورت احتیاط کنید.
 منزل ما از نظر طهارت مشکل دارد; فرشها، دربها، دیوار اطاقها، پنجره‌ها، پرده‌ها، بخارى زمینى، بخارى دیوارى، جارو برقى، کمدها، بعضى از کتاب‌ها، بالشت‌ها، رختخواب و تشک‌ها، قاب عکس‌ها و خلاصه تمام زندگى ما نجس است، گفتم نامه اى براىشما بنویسم تا شاید در مورد من فتواى خاص (اجازه مخصوص) بدهید و اینجانب را از معافیت مخصوصى در مورد چیزهایى که تا به حال نجس شده برخوردار سازید، تا همه چیز و همه کس براى من طاهر باشد., شما گرفتار وسواس هستید و تنها درمان آن بى اعتنایى است. فتواى ما براى شما این است که ببینید مؤمنان دیگر چه اندازه به این امور اعتنا مى کنند، به همان اندازه اعتنا کنید; بقیه براى شما پاک است. <H۳ class=content_h۳>مسائل متفرقه نجاسات</H۳>
 آیا مایعى که از کیسه آب جنین (مایع آمنیوتیک) خارج مى شود حکم نجاست دارد؟ شایان ذکر است که کیسه آب جنین ممکن است قبل از زایمان پاره شود و از طریق مجراى تناسلى خارج گردد., محتوى کیسه آب جنین نجس نیست; مگر این که آلوده به خون باشد.
 چنانچه شى اى با تماس با نجاسات نجس شود، سپس این شىء نجس، با شىء دومى و شىء دوم با شىء سوم و … تماس پیدا کند، حال این واسطه‌ها تا چه تعداد باعث انتقال نجاست به شىء بعدى مى شود؟, تا دو واسطه باعث انتقال نجاست مى شود، نه بیشتر; یعنى اگر دستنجس، مثلا، به دست دیگرى بخورد آن هم نجس مى شود و اگر آن، به شىء سومى بخورد نجس مى شود; ولى اگر شىء سوم به چهارمى بخورد نجس نخواهد شد و این امر بسیارى از مشکلات باب طهارت و نجاست را حل مى کند.
 با توجه با این که امروزه بسیارى از لوازم آرایشى مورد مصرف بانوان مسلمان از جفت جنین تهیه مى شود، استفاده ومصرف آن چه حکمى دارد؟ و آیا جفت جنین نجس است، یا متنجس؟, دلیلى بر نجاست جفت نیست (همانطور که در تعلیقه بر عروة الوثقى نیز نوشته‌ایم) بنابراین اگر آلوده به خون نباشد، یا شک داشته باشیم، پاک است. <H۳ class=content_h۳>مطهرات</H۳>
 شوهرم سگى را در منزل نگهدارى مى کند و گاهى از اوقات ته مانده برخى از غذاهایى که براى خودمان آماده مى کنیم جلوى او مى گذارد و حیوان آن ظرف را مى لیسد، لطفا بفرمائید: اولا: نگهداشتن سگ در منزل چه حکمى دارد؟ ثانیا: چنین ظرفهایى را چگونه تطهیر کنیم؟, اولا: نگه داشتن سگ در منزل در صورتى جایز است که براى حفظ منزل و مانند آن لازم باشد. ثانیا: هر گاه سگ ظرفى را لیسیده یا از آن آب یا مایع دیگرى خورده باشد، ابتدا باید آن را با خاک پاک که مخلوط با کمى آب باشد خاک مال کرد و سپس دو مرتبه در آب قلیل، یا یک مرتبه در آب کر یا جارى شست.
 در جلسه هفتگى خانمهاى محله ما، این سؤال مطرح شده است: در احکام آمده است که اگر سگ به ظرفى زبان بزند باید آن را خاک مال کرد، حال با وجود مواد بهداشتى و پاک کننده اى مثل الکل، مایعات ظرفشوئى، انواع مایعات و پودرهاى پاک کننده، آیا باز هم خاک مال کردن لازم است؟, آرى لازم است.
 متأسفانه شوهرم مبتلا به یکى از گناهان کبیره خطرناک، یعنى شرابخوارى است، ظرفهایى را که با شراب نجس مى کند، چگونه پاک کنم؟, ظرفى را که با شراب نجس شده، باید با آبقلیل سه مرتبه بشویند و دست در آن بمالند و مستحب است هفت مرتبه شسته شود. مسأله ۴۵: هر گاه چیزى با بول پسر یا دختر شیر خوارى که غذاخور نشده نجس گردد، چنانچه یک مرتبه آب روى آن بریزند پاک مى شود و در لباس و فرش و مانند آن فشار لازم نیست، ولى احتیاط مستحب آن است که دو مرتبه بریزند.
 من در بخش تزریقات بانوان کار مى کنم، در برخى موارد پس از تزریق آمپول به داخل رگ و با یقین به تماس سوزن با خون داخل رگ، وقتى که تزریق تمام مى شود، اثرى از خون بر روى سوزن دیده نمى شود، آیا این سوزن پاک است، یا نجس مى باشد؟, پاک است.
 براى آماده کردن نان میهمانى، که جهت بازگشت شوهرم از مکه مکرمه داشتیم، تصمیم گرفتم خودم در منزل آن را بپزم، بدین جهت آرد زیادى را خمیر کردم، ناگهان خون دماغ شدم و قطره اى خون به داخل خمیرها افتاد، آیا راهى براى تطهیر این همه خمیر نجس، که همه آنها را مخلوط کرده‌ام، وجود دارد؟, ظاهرا راه قابل ملاحظه اى ندارد. صفحه۳۸<H۲ class=content_h۲>۴- مسائل وضو</H۲>مقدمهبدون شک «وضو» داراى دو فایده روشن است: «فایده بهداشتى» و «فایده اخلاقى و معنوى» از نظر بهداشتى شستن صورت و دستها، آن هم پنج بار یا یا لااقل سه بار در شبانه روز، اثر قابل ملاحظه اى در نظافت بدن دارد، مسح کردن بر سر و پشت پاها، که شرط آن رسیدن آب به موها، یا پوست بدن است، سبب مى شود که این اعضا را نیز پاکیزه بداریم، ضمن اینکه تماس آب با پوست بدن، اثر خاصى در تعادل اعصاب «سمپاتیک» و «پاراسمپاتیک» دارد. و از نظر اخلاقى و معنوى چون با قصد قربت و براى رضاى خدا انجام مى شود، اثر تربیتى دارد; زیرا مفهوم کنائى وضو این است که: «از فرق تا قدم در راه اطاعت تو گام بر مى دارم.» در روایتى از امام هشتم (علیه السلام) اشاراتى به این مطلب شده است. (۱)
 من در وضو دستهایم را سه بار مى شستم، پس از ازدواج شوهرم گفت: «این کار اشکال دارد» حال اگر شخصى در وضو، صورت و دستها را سه بار بشوید، وضو و عباداتش چه حکمى دارد؟, وضو و عباداتش اشکال دارد. و لکن باید توجه کرد که منظور از سه بار، یا دوبار شستن این است که عضو مورد نظر یک بار کاملا شسته شود، سپس بار دوم را شروع کند و کامل بشوید، و همچنین بار سوم. اما ریختن آب بر عضوى، دوبار، یا بیشتر، تا زمانى که از شستن کامل آن فارغ نشده اشکالى ندارد.
 مسح سر خانمها، که موى سر آنها بلند است، باید چگونه باشد؟, کسى که موى سر او به اندازه اى بلند است که اگر مثلا شانه کند به صورتش مى ریزد، یا به جاهاى دیگر سر مى ریزد، باید بیخ موها را مسح کند و بهتر است که قبل از وضو، فرق سر را باز کند تا پس از شستن دست چپ، بین موها، یا پوست سر را براحتى مسح نماید.
 لطفا وظیفه خانمهایى که موى مصنوعىکشت کرده‌اند را به هنگام مسح سر بیان فرمائید؟, در صورتى که آب به پوست سر برسد مسح آنها صحیح است، در غیر این صورت حکم جبیره را دارد.
 طلبه حوزه علمیه خواهران یکى از شهرستانها هستم که در یک مدرسه موقوفه حجره اى به ما داده‌اند. گاهى از اوقات میهمانى براى ما مى آید و از آب این مدرسه براى وضو استفاده مى کند، آیا براى میهمانان ما استفاده از آب مدرسه جهت وضو و مانند آن جایز است؟, اشکال دارد; مگر این که پذیرفتن چنان میهمانى برخلاف شرایط وقف نباشد. مسأله ۵۲: هر گاه زن در جایى وضو بگیرد که نامحرم او را ببیند، وضوى او باطل نیست; هر چند گناه کرده است.
 مشغول وضو بودم که ناگهان غذایم سر رفت، وضو را رها کردم و به سراغ اجاق گاز رفتم و زیر غذا را خاموش کردم و سپس وضو را ادامه دادم. آیا وضویم صحیح است؟, این مقدار اشکالى ندارد.
 مدتى بود که دخترم با آفتابه آب مى ریخت و من وضو مى گرفتم، در یکى از جلسات زنانه گفته شد: «هر کس باید خودش وضو بگیرد و نباید کسى کمکش کند» آیا وضوهاى من به شکل فوق اشکال دارد؟ نمازهائى که با چنین وضوئى خوانده‌ام چه حکمى دارد؟, در صورتى که آب را در دست شما مى ریخته و شما آن را به صورت یا دستها مى زده‌اید وضوى شما باطل نبوده، ولى این کار کراهت دارد.
 ناخنهایم بیش از حد معمول بلند است، آیا براى وضو اشکالى ندارد؟,جواب: اشکالى ندارد.
 در آرایشگاههاى زنانه، خط ابروى خانمها را ترمیم مى کنند، حکم این عمل چیست؟ آیا براى وضو و غسل اشکالى دارد؟, اگر منظور از ترمیم، کاشتن مو است و آب به پوست بدن براى وضو و غسل مى رسد، اشکالى ندارد، و اگر منظور خالکوبى با رنگ است، که زیر پوست قرار مى گیرد، آن هم اشکالى ندارد.
 آیا جوهر خودکار، ماژیک، رنگ و مانند آن، مانع رسیدن آب به پوست بدن مى گردد؟ رنگى که خانمها براى موى سر استفاده مى کنند چطور؟, اگر جرم نداشته باشد مانع نیست; در مورد خودکار، که رنگ غلیظ ترى دارد، تجربه کرده‌اند و به این نتیجه رسیده‌اند که جرم ضعیفى دارد که مانع آب نمى باشد.
 زنانى که خود را براى شوهرانشان آرایش کرده‌اند، آیا باید به هنگام وضو صورت و دستهاى خویش را با صابون و مانند آن بشویند، یا مى توانند به همان شکل وضو بگیرند؟, در صورتى که مواد آرایشى مورد استفاده جرم زیادى، که مانع از رسیدن آب به پوست صورت است، نداشته باشد وضو صحیح است. و شستن با صابون لازم نیست.
 آیا لاکى که خانمها روى ناخن پاهایشان مى زنند، براى مسح پا اشکالى دارد؟, آرى اشکال دارد. آنها مى توانند یکى از ناخنها را آزاد بگذارند و روى آن انگشت مسح کنند. مسأله ۶۰: وجود انگشتر و دستبند و مانند آن، اگر مانع رسیدن آب نباشد، براى وضو ضررى ندارد و مى تواند آن را جابجا کند تا آب به زیر آن برسد و شسته شود. سؤال۶۱: برخى از فقها معتقدند که مردها به هنگام وضو و شستن دست راست و چپ، از پشت دست و زنها از داخل دست آب بریزند، نظر حضرتعالى در این زمینه چیست؟ چنانچه این کار را به قصد رجا انجام دهند خوب است. صفحه۴۳<H۲ class=content_h۲>۵- غسل حیض و احکام آن</H۲><H۳ class=content_h۳>مقدمه</H۳>اقوام پیشین در مورد عادت ماهیانه زنان عقائد مختلفى داشتند. یهودیان فوق العاده سخت گیرى مى کردند و در این ایام به کلى از زنان در همه چیز از جمله، در خوردن و آشامیدن و بستر و مجلس جدا مى شدند، در تورات کنونى احکام شدیدى در این باره دیده مى شود. (۱) به عکس آنان، مسیحیان هیچ گونه ممنوعیت و محدودیتى براى خود، در برخورد با زنان، در این ایام قائل نبودند. و اما بت پرستان عرب، دستور و سنت خاصى در این زمینه نداشتند، ولى ساکنان مدینه و اطراف آن، بعضى از آداب یهود را در این زمینه اقتباس کرده بودند و در معاشرت با زنان در حال حیض سختگیریهایى داشتند، در حالى که سایر عربها چنین نبودند و حتى شاید آمیزش جنسى را در این حال جالب مى دانستند و معتقد بودند که اگر فرزندى نصیب آنها شود بسیار خون ریز خواهد بود، و این از صفات بارز و مطلوب نزد اعراب بادیه نشین خون ریز بود! (۱)
 در مسأله شماره ۴۲۶ توضیح المسائل مرقوم فرموده‌اید: «حیض خونى است که در هر ماه چند روزى از رحم زن خارج مى شود و به هنگام انعقاد نطفه غذاى فرزند است» انطباق این مسأله با توجه به نکات مشروحه ذیل، با موازین علمى مبهم است. لذا خواهشمند است توضیحات بیشترى مرقوم فرمایید: یک دوره عادت ماهیانه در یک زن بالغ قبل از یائسگى معمولا داراى مراحل ذیل مى باشد:۱_ مرحله افزایش حجم رحم، در این مرحله رحم زن در اثر ترشح هورمون استروژن ضخیم مىشود، ضخیم شدن دیواره رحم به منظور آمادگى رحم براى پذیرفتن جنین مى باشد.۲_ در صورتى که آبستنى صورت پذیرد و جنین تشکیل شود، جنین موجود در آیا نشانه هایى که براى خون حیض ذکر کردید، اختصاص به کسانى دارد که شک در حیض بودن خون موجود دارند، یا شامل همه زنان مى شود؟, این نشانه‌ها مربوط به کسانى است که شک دارند. <H۴ class=content_h۴>۳_ شرایط خون پریود</H۴>خون حیض شرایط خاصى دارد که با فراهم آمدن همه آنها، احکام حیض جارى مى شود; خون مذکور با هفت شرط _ به شرح ذیل خون حیض است. الف _ بلوغمسأله ۶۷: خونى را که دختر پیش از تمام شدن نه سال قمرى و زن بعد از یائسهشدن مى بیند حکم حیض ندارد و اگر مربوط به زخم و جراحتى نباشد، استحاضه است که احکام آن خواهد آمد. مسأله ۶۸: دخترى که شک دارد نه سال قمرى او تمام شده یا نه، اگر خونى ببیند که نشانه هاى حیض نداشته باشد، حیض نیست و اگر نشانه هاى قاعدگى داشته باشد و اطمینان حاصل کند که حیض است، دلیل بر این است که نه سالش تمام و بالغ شده است.
 آیا فقط تمام شدن نه سال قمرى از شرایط قاعدگى محسوب مى شود، یا سایر علامتهاى بلوغ نیز از شرایط قاعدگى است، هر چند نه سال قمرى او تمام نشده باشد؟, اگر خونىقبل از نه سالگى دیده شود، خون حیض نیست. ب _ نرسیدن به سن یائسگىمسأله ۷۰: زنان سیده و غیر سیده هر دو بعد از تمام شدن پنجاه سال قمرى (۱) یائسه مى شوند، یعنى اگر در این سن و سال خونى ببینند خون حیض نیست، مگر زنانى که از قبیله «قریش» محسوب مى شوند که آنها بعد از تمام شدن شصت سال قمرى (۲) یائسه مى شوند.
 حضرتعالى در توضیح المسائل، مسأله ۴۲۸، در مورد سن یائسگى تفاوتى بین زنان سیده و غیر سیده نمى گذارید و فقط زنان قبیله قریش را استثناء کرده‌اید، لطفا تفاوت زنان قریش را با سایر زنان سیده بیان فرمائید. آیا در کشور ما زنان قریش وجود دارند، یا زنان سیده کشور ما در این حکم با سایر زنان تفاوتى ندارند؟ در بعضى از اوقات، عادت ماهانه زنان در اثر مصرف دارو دچار اختلال مى شود، از آن جمله این که در ایام عادت خون کمرنگ و گاهى به صورت لک مشاهده مى کنند، در این صورت وظیفه زن نسبت به نماز و روزه و طواف چیست؟, خون کمرنگ و لک در ایام عادت، اگر سه روز متوالى ادامه یابد، در حکم عادت است، ولى اگر سه روز متوالى ادامه نیابد حکم استحاضه را دارد.
 خانمى که عادت وقتیه و عددیه دارد، در وقت معین عادت ماهیانه‌اش شروع مى شود، ولى در روز دوم یا سوم با خوردن قرص، از ادامه عادت جلوگیرى مى کند، با توجه به این که در ایام عادت ماهیانه همیشگى است و خودش مانع ادامه عادت ماهیانه شده، چه حکمى دارد؟, حکم استحاضه بر آن جارى مى شود. صفحه۴۹د_ بیشتر از ده روز نباشدمسأله ۷۹: مدت حیض بیشتر از ده روز نمى شود، بنابراین اضافه بر ده روزاستحاضه است. مسأله ۸۰: هر گاه سه روز پشت سر هم خون ببیند و پاک شود، چنانچه دوباره خون ببیند و ایامى که خون دیده روى هم رفته از ده روز بیشتر نشود، تمام روزهایى را که خون دیده حائض است، ولى روزهایى را که در وسط پاک بوده، حکم زنان پاک را دارد
 حضرتعالى معتقد هستید که زن حائض اگر در بین روزهاى ایام عادت پاک شود، باید عبادتهاى خویش را پس از غسل انجام دهد، هرچند بداند دوباره خون مى بیند. آیا پاکى مذکور (طهر متخلل) از نظر زمانى حداقلى دارد؟ مثلا اگر زن حائض سه ساعت در بین عادت پاک شد و این مسأله بعد از اذان ظهر باشد، آیا باید نماز ظهر و عصر را بخواند؟, آرى، هرگاه زمان مذکور به اندازه غسل و نماز باشد باید عبادت خود را به جا آورد.
 زنى براى جلوگیرى از بچه دار شدن از دستگاه استفاده مى کند، به همین علت روزهاى عادتش کم و زیاد مى شود و موقع معینى ندارد، وظیفه او چیست؟ آیا عباداتى که انجام داده باطل است؟ توضیح این که: قبل از استفاده از دستگاه، ایام عادت او هفت روز بوده است. آیا بعد از هفت روز مى تواند غسل کند و عباداتش را انجام دهد؟, اگر چند مرتبه در مواقع مختلف، یا ایام مختلف، بر خلاف عادت اول خون ببیند جزء مضطربه است و در این حال اگر ده روز یا کمتر خون ببیند همه‌اش حیض است، و اگر بیش از ده روز ببیند چنانچه نشانه حیض داشته باشد و از سه روز کمتر و ازده روز بیشتر نباشد حیض محسوب مى شود و اگر همه‌اش یک جور باشد مطابق عادت خویشاوندان خود عمل مى کند
 همانطور که در مسأله ۴۳۲ توضیح المسائل حضرتعالى، آمده است خون حیض بیشتر از ده روز نمى باشد، آیا منظور ده شبانه روز مى باشد، یا فقط روزها معیار است؟ در صورت دوم اگر خون تا شب یازدهم ادامه داشته باشد، چه حکمى دارد؟, روزها معیار است و شب آخر جزء نیست و باید طبق احکام استحاضه رفتار کند.
 برخى از خانمها براى جلوگیرى از بچه دار شدن از دستگاههاى درون رحمى استفاده مى کنند، این دستگاهها در بعضى از بانوان باعث خونریزى اضافى مى گردد. اگر عادت ماهیانه چنین خانمى بخاطر وجود دستگاه فوق در رحم، بیش از ده روز شود چه حکمى دارد؟, هر گاه خون مزبور بر اثر جراحتى باشد که بخاطر آن دستگاه حاصل مى شود هیچ حکمى جز آب کشیدن محل ندارد. و اگر عادت ماهیانه را تحریک و طولانى کند احکام عادت ماهیانه بر آن جارى مى شود، ولى در هر حال بیش از ده روز خون حیض محسوب نمى شود. حتى اگر عادت او کمتر از ده روز باشد، باید همان را عادت قرار دهد. مگر این که بر اثر گذشت زمان مقدار زمان عادت او عوض شود. ه_ _ استمرارمسأله ۸۵: سه وز اول حیض باید پشت سر هم باشد، بنابراین اگر مثلا دو روز خون ببیند و یک روز پاک شود و دوباره خون ببیند، حیض نیست. و این که مى گوییم باید پشت سر هم باشد، معنایش این نیست کهدر تمام سه روز خون بیرون آید، بلکه اگر در فضاى داخل فرج خون باشد کافى است. و_ موالات
 آیا «توالى» در سه روز اول حیض، که در بعضى از کتابها آمده است، همان «استمرار خون در سه روز اول» است، یا معناى دیگرى دارد؟ لطفا توضیح فرمائید., منظور همان استمرار خون در سه روز اول است. ز_ بین دو حیض باید حداقل ده روز فاصله باشدمسأله ۸۷: زنى که معمولا ماهى یک مرتبه خون مى بیند اگر در یک ماه دوبار خون ببیند و آن خون نشانه هاى حیض داشته باشد، چنانچه روزهایى که در وسط پاک بوده کمتر از ده روز نباشد، باید هر دو را حیض قرار دهد. مسأله ۸۸: هرگاه سه روز یا بیشتر خونى ببیند که نشانه هاى حیض دارد و بعد ده روز یا بیشتر خونى ببیند که نشانه هاى استحاضه دارد و مجددا خونى ببیند که نشانه حیض دارد، باید تمام خونهایى که نشانه حیض داشته است حیض قرار دهد. <H۳ class=content_h۳>محرمات حائض</H۳><H۴ class=content_h۴>محرمات حائض</H۴>کارهایى بر زن حائض در ایام عادت ماهیانه حرام است و باید از آنها اجتناب کند. امور مذکور به شرح زیر است: <H۴ class=content_h۴>الف: انجام عبادتها</H۴>مسأله ۸۹: تمام عبادتهایى که شرط صحت آن وضو، یا غسل، یا تیمم است; مانند نمازهاى روزانه، روزه و طواف خانه خدا، بر حائض حرام است; ولى بجا آوردن عباداتى که طهارت (یعنى وضو، یا غسل، یا تیمم) در آن شرط نیست، مانند نماز میت، مانعى ندارد. مسأله ۹۰: هر گاه زن در وسط نماز حائض شود، نماز او باطل است و نباید ادامهدهد، ولى اگر شک کند که حائض شده یا نه، نماز او صحیح است. مسأله ۹۱: هر گاه وقت نماز داخل شود و بداند یا گمان داشته باشد که اگر نماز را تأخیر بیندازد حائض مى شود، باید فورا نماز را بخواند. مسأله ۹۲: هر گاه زن در اول وقت به اندازه انجام واجبات یک نماز پاک باشد و نماز نخواند و حائض شود، آن نماز را باید بعدا قضا کند و در اندازه «وقت براى انجام واجبات» باید ملاحظه حال خود را نماید، مثلا براى مسافر به اندازه دو رکعت و براى حاضر به اندازه چهار رکعت و کسى که وضو ندارد، وقت وضو را نیز باید در نظر بگیرد و همچنین تطهیر لباس و بدن، و اگر فقط به اندازه خود نماز وقت داشته باشد احتیاط قضا کردن نماز است. مسأله ۹۳: مستحب است زن حائض در وقت نماز خود را از خون پاک کند و دستمال و نوار بهداشتى را عوض نماید و وضو بگیرد، و اگر نمى تواند وضو بگیرد تیمم کند و در جاى نماز خود رو بهقبله بنشیند و مشغول ذکر خدا و دعا و صلوات شود، اما خواندن قرآن و همراه داشتن آن و دست زدن به حواشى و فاصله میان خطوط آن (بدون این که دست او به خطهاى قرآن بخورد) و نیز خضاب کردن به حنا براى حائض شایسته نیست.
 اگر زنى به وسیله خوردن قرص از عادت ماهانه خود جلوگیرى کند، آیا مى تواند با آن حال قرآن بخواند و یا روزه وحج و سایر عباداتى که نیاز به طهارت دارد را انجام دهد؟, مى تواند، و اعمال او اشکالى ندارد.
 زنان و دخترانى که در حال گذراندن عادت ماهانه هستند و از خواندن نماز معذور مى باشند، آیا مى توانند جهت شکوه و عظمت بیشتر نماز جمعه، در این آئین پرشکوه شرکت کنند؟, در صورتى که در مسجد نباشد و نیت نماز نکنند مانعى ندارد; هر چند بظاهر همراه جمعیت بصورت نماز برخیزند. صفحه۵۳<H۴ class=content_h۴>ب: انجام تمام کارهایى که بر جنب حرام است</H۴>مسأله ۹۶: پنج کار بر جنب حرام است: اول: تماس با خط قرآن، یا اسم خداوند و پیامبران (علیهم السلام) و امامان معصوم (علیهم السلام) و حضرت زهراء (علیها السلام) بنابر احتیاط واجب بر حائض حرام است; ولى ترجمه قرآن به زبانهاى دیگر این حکم را ندارد. دوم: رفتن به مسجدالحرام و مسجد پیامبر (صلى الله علیه وآله) (مسجد النبى)، هر چند از یک در داخل و از در دیگر خارج شود. سوم: توقف کردن در مساجد دیگر; اما اگر از یک در داخل و از در دیگر خارج شود، یا براى برداشتن چیزى برود، مانعى ندارد و احتیاط واجب آن است که در حرم امامان (علیهم السلام) نیز توقف نکند. چهارم: داخل شدن در مسجد براى گذاشتنچیزى در آن. پنجم: خواندن یکى از آیات سجده; ولى خواندن غیر آیه سجده، از سوره سجده، مانعى ندارد. (۱)
 آیا زن حائض مى تواند به رواقهاى اطراف ضریح مطهر امام رضا (علیه السلام) داخل شود، هرچند قبر مطهر را ببیند و به ضریح نزدیک باشد؟, مانعى ندارد، ولى وارد حرم نشود.
پس از مدتها به قصد زیارت حضرت معصومه (علیها السلام) به شهر مقدس قم سفر کردم; ولى متأسفانه در اثناء راه عادت شدم. آیا با این وضعیت مى توانم به حرم مطهر آن حضرت مشرف شوم؟ به طور کلى تشرف به حرم امامزادگان در این حالت چه حکمى دارد؟, تشرف به حرم امامزادگان اشکالى ندارد، ولى بهتر آن است که تنها به رواقها اکتفا کنند و وارد محوطه اصلى، که ضریح در آن است، نشوند. البته قسمتهائى که به عنوان مسجد معروف است از این حکم مستثنى است.
 بطور کلى ورود به چه قسمتهایى از حرم مطهر معصومین «سلام الله علیهم اجمعین» براى جنب و حائض حرام است؟ آیا حتى وارد شدن به رواقها، حیاتها و سایر مکانهاى وابسته به حرم حرام است، یا محدوده ممنوعه قسمت خاصى از حرم است؟, محدوده ممنوعه فقط قسمتى است که ضریح در آن است و اطراف آن.
 آیا حضور زنان حائض و جنب در حسینیه‌ها به هنگام عزادارى و رفتن به گلزار شهداء و قرائت فاتحه برمزار پاک آن عزیزان سفر کرده و شرکت در جلسات قرآن جایز است؟, اشکالى ندارد; ولى آیات سجده را نخوانند.
 با توجه به این که دعاى شریف کمیل، مشتمل بر آیه اى از سوره سجده است، (۱) آیا قرائت این دعا براى زنان حائض جایز است؟, اشکالى ندارد; زیرا تنها قرائت آیه سجده براى چنین افرادى جایز نیست، هر چند بهتر آن است که کل سوره، و از جمله همان آیه موجود در دعاى کمیل، را در آن حالت نخوانند.
 شوهرم در سالگرد عقد ازدواجمان پلاک طلائى، که مزین به لفظ جلاله «الله» بود، به من هدیه کرد. پلاک فوق را به گردن آویخته‌ام، آیا استفاده از آن در ایام عادت ماهیانه جایز است؟, در صورتى که با پوست بدن تماس نداشته باشد اشکالى ندارد.
 نام شوهر من محمد است، آیا دست زدن به نام او، که همنام پیامبر بزرگوار اسلام (صلى الله علیه وآله) است، در هنگام عادت ماهیانه جایز است؟ حکم سایر نامهایى که از اسامى مبارک پیامبران و معصومان (علیهم السلام) گرفته شده چه مى باشد؟ خانمهاى محله ما جلسه هفتگى دارند، یکى از برنامه هاى این جلسه، قرائت زیارت با شکوه عاشوراست. این زیارت را بر روى کارت کوچکى چاپ کرده‌اند و لایه بسیار نازکى از پلاستیک بر روى آن کشیده‌اند، آیا براى زنان حائض جایز است که بهاین نوع کارتها دست بزنند؟ آیا در این حالت مى توانند سجده آخر زیارت را بجا آورند؟, دست زدن به این کارتها اشکالى ندارد و بجا آوردن سجده آخر هم خوب است.
 با توجه به این که شرکت در انتخابات، در مراحل مختلف، از اهمیت خاصى برخوردار است و از سوى دیگر، صندوقهاى اخذ رأى معمولا در مساجد مستقر است، آیا رفتن زنان حائض به مسجد جهت عمل کردن به این وظیفه مهم سیاسى عبادى جائز است؟ پاسخ: باید به مناطقى بروند که صندوق در غیر مسجد باشد. آیا گوش دادن به آیات سجده واجب، همانند تلاوت کردن آنها، براى شخص حائض حرام است؟ و اگر گوش کند، آیا سجده بر او نیز لازم است؟, گوش دادن جایز است و اگر آیه سجده را بشنود باید در همان حال سجده کند. <H۴ class=content_h۴>ج: آمیزش جنسى</H۴>مسأله ۱۰۷: آمیزش جنسى و نزدیکى کردن به هنگام عادت، هم بر زن حرام است و هم براى مرد. مسأله ۱۰۸: هرگاه مرد در حال حیض با همسر خود نزدیکى کند مستحب استکفاره دهد; و کفاره آن در ثلث اول روزهاى حیض، یک مثقال طلاى سکه دار، یا قیمت آن است (مثقال شرعى ۱۸ نخود مى باشد) و اگر در ثلث دوم باشد، نیم مثقال و اگر در ثلث سوم باشد یک چهارم مثقال است، بنابر این اگر ایام عادت شش روز است دو روز اول یک مثقال، دو روز وسط نیم مثقال و دو روز آخر یک چهارم مثقال کفاره دارد. مسأله ۱۰۹: هر گاه بخواهد قیمت طلا را بپردازد باید به قیمت روزى که مى پردازد حساب کند; نه قیمتروزى که آمیزش کرده. مسأله ۱۱۰: بازى کردن با همسر در حال حیض حرام نیست و کفاره هم ندارد. مسأله ۱۱۱: هرگاه نزدیکى را تکرار کند مستحب است کفاره را نیز تکرار کند. مسأله ۱۱۲: اگر مرد در حال نزدیکى بفهمد زن حائض شده، باید فورا از او جدا شود و اگر جدا نشود، گناه کرده و بنابر احتیاط مستحب باید کفاره نیز بپردازد. مسأله ۱۱۳: اگر مرد با زن حائض زنا کند، یا با زن حائض بیگانه اى به گمان این که همسر خود اوست نزدیکى نماید، احتیاط آن است که کفاره دهد. مسأله ۱۱۴: کسى که نمى تواند کفاره بدهد بهتر آن است که صدقه اى بدهد و اگر نمى تواند، باید از گناه خود استغفار کند.
 مردى با همسرش، که در حال عادت ماهیانه است، مشغول ملاعبه مى شود، اگر شک کند که بى اختیار دخول صورت گرفته یا نه، چه حکمى دارد؟ آیا کار حرامى کرده و باید کفاره بپردازد؟, مادام که یقین ندارد، کار حرامى انجام نشده و کفاره اى ندارد.
 آیا حرمت جماع و نزدیکى در حال حیض و کفاره آن، شامل آمیزش جنسى غیر اختیارى هم مى شود؟ اگر از روى فراموشى باشد چطور؟ آیا انزال نیز شرط است؟, این حکم شامل صورت فراموشى نمى شود و انزال شرط نیست.
 آیا حرمت آمیزش در حال حیض و کفاره آن، اختصاص به شوهر دارد؟ یا شامل زن هم مى شود؟, حرمت مربوط به هر دو مى باشد; ولى کفاره مخصوص مرد است.
 زنى در روزهاى پایانى عادت ماهیانه است، ولى شک دارد که پاک شده یانه، آمیزش جنسى در چنین صورتى چه حکمى دارد؟, جایز نیست.
 آیا نزدیکى با همسر در حال عادت ماهیانه، پس از قطع خون و قبل از غسل، جایز است؟, جایز است; ولى احتیاط مستحب در ترک آن است.
 از حضرتعالى نقل شده است که آمیزش با حائض پس از قطع عادت ماهیانه و قبل از غسل جایز است، آیا این حکم در سایر محرمات حائض (مانند طلاق، مس خط قرآن، داخل نشدن در مسجد و …) نیز جارى است؟, موارد مختلف است; رفتن به مسجد، مس خط قرآن و نماز و مانند آن مشروط به غسل است، ولى طلاق مشروط به غسل نیست. مسأله ۱۲۱: هر گاه زن بگوید: «حائض هستم» یا «از حیض پاک شده‌ام» حرف او قبول است; مگر این که مورد سوءظن باشد. <H۴ class=content_h۴>د: طلاق</H۴>مسأله ۱۲۲: طلاق دادن زن در حالت حیض باطل و بى اثر است. مسأله ۱۲۳: طلاق دادن زن در حال حیض یا نفاس در سه صورت صحیح است:۱_ شوهر بعد از ازدواج مطلقا با او نزدیکى نکرده باشد.۲_ زن باردار باشد (همانطور که گذشت زنان باردار گاهى عادت مى شوند).۳_ زن غایب باشد و مرد نتواند، یا برایش مشکل باشد، پاک بودن زن را بفهمد. مسأله ۱۲۴: هر گاه زن را از خون حیض پاک مى دانسته و طلاقش بدهد، سپس معلوم شود که به هنگام طلاق در حال حیض بوده، طلاق او باطل است. و به عکس، اگر او را در حال حیض بداند و طلاق دهد، بعد معلوم شود پاک بوده، طلاق او صحیح است. مسأله ۱۲۵: هر گاه کسى مى داند که همسرش در حالحیض یا نفاس بوده، اگر غایب شود، مثلا مسافرت کند و بخواهد او را طلاق دهد و نتواند از حالش با خبر شود، باید تا مدتى که معمولا از حیض یا نفاس پاک مى شود صبر کند.
 آیا ازدواج و مراسم عقد در حال عادت ماهیانه جایز است؟, مانعى ندارد.
 آیا بخشیدن باقیمانده عقد موقت (که بمنزله طلاق است) در زمان عادت ماهیانه زوجه جایز است؟, مانعى ندارد. مسأله ۱۲۸: هنگامى که زن از خون حیض پاک شود طلاق او صحیح است و همسرش نیز مى تواند با او نزدیکى کند، هر چند هنوز غسل نکرده باشد; ولى احتیاط مستحب آن است که پیش از غسل از نزدیکى خود دارى کند، ولى کارهاى دیگرى که در وقت حیض بر او حرام بوده، مانند توقف در مسجد و مس خط قرآن، تا غسل نکند بر او حلال نمى شود، بنابر احتیاط واجب. <H۳ class=content_h۳>اقسام زنان حائض</H۳><H۴ class=content_h۴>اقسام زنان حائض</H۴>مسأله ۱۲۹: زنان حائض بر شش گونه‌اند:۱_ صاحب عادت وقتیه و عددیه: یعنى زنى که دو ماه پشت سر هم، در وقت معین، خون حیض ببیند و شماره روزهایى که در هر دو ماه خون دیده یک اندازه باشد، مثل این که دو ماه پشت سر هم از اول تا هفتم ماه خون ببیند.۲_ صاحب عادت وقتیه: و آن زنى است که دو ماه پشت سر هم در وقت معین خون حیض ببیند، ولى شماره روزهاى عادت او به یک اندازه نباشد، مثلا یک ماه پنج روز و ماه دیگر هفت روز خون ببیند.۳_ صاحب عادت عددیه: و آن زنى است که شماره روزهاى عادت او در دو ماهپشت سر هم یک اندازه است (مثلا هفت روز)، ولى وقت دیدن آن مختلف است، مثلا یک بار از اول ماه و بار دیگر از دهم ماه شروع مى شود.۴_ مضطربه: و آن زنى است که چند ماه حائض شده، ولى عادت معین پیدا نکرده و یا اگر سابقا عادت داشته، به هم خورده و عادت تازه اى جانشین آن نشده است.۵_ مبتدئه: و آن زنى است که براى اولین بار حائض مى شود.۶_ ناسیه: و آن زنى است که عادت خود را فراموش کرده است. هر کدام از اینها احکامى دارند که در مسائل آینده گفته مى شود. <H۴ class=content_h۴>۱_ صاحب عادت وقتیه و عددیه</H۴>مسأله ۱۳۰: زنانى که عادت وقتیه و عددیه دارند همین که در ایام عادت خون ببینند حائض مى شوند و تا پایان ایام عادت، احکام حائض را دارند، خواه نشانه هاى خون حیض در آن بوده باشد، یا نه. مسأله ۱۳۱: هر گاه زنى در تمام ماه پاک نشود، ولى در دو ماه پشت سر هم چند روز معین (مثلا از اول تا هفتم ماه) خونى را که مى بیند، نشانه هاى حیض دارد، اما بقیه چنین نیست، او نیز باید همان ایام را عادت قرار دهد. مسأله ۱۳۲: زنانى که عادت وقتیه و عددیه دارند، اگر یکى دو سه روز جلوتر از زمان عادت یا بعد از آن خون ببینند، بطورى که بگویند: «عادت را جلو یا عقب انداخته» باید به احکام زن حائض عمل کنند، خواه آن خون نشانه هاى حیض را داشته باشد یا نه. مسأله ۱۳۳: زنى که «عادت وقتیه و عددیه» دارد، اگر چند روز پیش از عادت و چند روز بعد از عادت خونببیند (بطورى که در میان زنها معمول است که گاهى عادت را جلو یا عقب مى اندازند) و روى هم رفته از ده روز بیشتر نشود همه حیض است و اگر ده روز بیشتر شود، فقط خونى را که در روزهاى عادت دیده حیض است و قبل و بعد از آن استحاضه مى باشد، همین طور اگر چند روز قبل از ایام عادت به اضافه تمام عادت را خون ببیند، یا فقط چند روز بعد از عادت به اضافه تمام ایام عادت را خون ببیند که اگر از ده روز تجاوز نکند، همه‌اش حیض است و اگر تجاوز کند فقط ایام عادت حیض محسوب مى شود. مسأله ۱۳۴: زنى که عادت دارد هرگاه سه روز یا بیشتر خون ببیند و پاک شود و دوباره خون ببیند و فاصله بین دو خون، کمتر از ده روز باشد و تمام روزهایى را که خون دیده، بیش از ده روز نباشد، همه آن حیض است (اما ایامى که در وسط پاک بوده، پاک محسوب مى شود) و اگر زیادتر از ده روز باشد آن خونى که در عادت بوده حیض و دیگرى که نبوده، استحاضه است و اگر هیچ کدام در عادت نبوده آن خونى که داراى صفات حیض است حیض و دیگرى استحاضه است و اگر هر دو صفات حیض دارد، تا ده روز حیض محسوب مى شود و بعد از آن استحاضه است. مسأله ۱۳۵: زنى که «عادت وقتیه و عددیه» دارد اگر در وقت عادت، خون نبیند و در غیر آن، به شماره روزهاى حیضش خون ببیند، باید همان را حیض قرار دهد، چه پیشاز وقت عادت باشد، یا بعد از آن، به شرط این که نشانه هاى حیض را داشته باشد. مسأله ۱۳۶: زنى که «عادت وقتیه و عددیه» دارد، اگر در وقت عادت خون ببیند; ولى شماره روزهاى آن کمتر یا بیشتر از ایام عادت باشد و قبل از وقت عادت، یا بعد از آن، به شماره روزهاى عادت خون ببیند، فقط خونى را که در وقت عادت دیده حیض قرار مى دهد. مسأله ۱۳۷: زنانى که «عادت وقتیه و عددیه» دارند اگر بیشتر از ده روز خون ببینند، آنچه را در روزهاى عادت دیده‌اند حیض است (خواه نشانه هاى حیض را داشته باشد یا نه) و آنچه بعد از روزهاى عادت دیده‌اند استحاضه است (خواه نشانه هاى حیض داشته باشد یا نه). صفح [۶۱<H۴ class=content_h۴>۲_ صاحب عادت وقتیه</H۴>مسأله ۱۳۸: زنانى که فقط «عادت وقتیه» دارند، یعنى دو ماه پشت سر هم در وقت معین خون حیض مى بینند و سپس پاک مى شوند، ولى شماره روزهاى آن یک اندازه نمى باشد، باید تمام آن را حیض قرار دهند، به شرط آن که از سه روز کمتر و از ده روز بیشتر نباشد. مسأله ۱۳۹: زنى که از خون پاک نمى شود، ولى دو ماه پشت سر هم در وقت معین خون او نشانه هاى حیض دارد، اما شماره روزهاى خونى که نشانه حیض دارد یک اندازه نیست، چنین زنى باید تمام آنچه را نشانه حیض دارد، حیض قرار دهد. مسأله ۱۴۰: زنى که دو ماه پشت سر هم در وقت معین، سه روز یا بیشتر خون حیض ببیند و بعد پاک شود، دو مرتبه سه روز یا بیشتر خون ببیند و مجموعروزهایى که خون دیده از ده روز بیشتر نشود (ولى ماه دوم کمتر یا بیشتر از ماه اول باشد) چنین زنى نیز باید تمام آنچه را دیده حیض قرار دهد، ولى در روزهاى وسط که پاک است حکم طاهر را دارد. مسأله ۱۴۱: زنى که «عادت وقتیه» دارد اگر در وقت عادت خود، یا دو سه روز قبل، یا بعد از عادت خون ببیند، بطورى که بگویند: «حیض را جلو یا عقب انداخته» باید به حکم زنهاى حائض عمل کند، خواه آن خون نشانه هاى حیض داشته باشد یا نه. مسأله ۱۴۲: زنى که عادت وقتیه دارد اگر بیشتر از ده روز خون ببیند و نتواند تعداد روزهاى حیض را به واسطه نشانه هاى آن تشخیص دهد، باید مطابق تعداد روزهاى عادت زنان خویشاوند خود حیض قرار دهد (اعم از خویشاوندان پدرى یا مادى، زنده یا مرده) و این در صورتى است که همه، یا اکثریت قریب به اتفاق آنها یکسان باشند، اما اگر در میان آنها اختلاف است، مثلا بعضى پنج روز و بعضى هشت روز عادت مى بینند، احتیاط واجب آن است که در هر ماه هفت روز را ایام عادت خود قرار دهد. <H۴ class=content_h۴>۳_ صاحب عادت عددیه</H۴>مسأله ۱۴۳: زنانى که «عادت عددیه» دارند، یعنى شماره روزهاى حیض آنها در دو ماه پشت سر هم یک اندازه است، ولى وقت آن تغییر مى کند، آنها باید در همان چند روز به احکام حائض عمل کنند. مسأله ۱۴۴: زنانى که از خون پاک نمى شوند، ولى دو ماه پشت سر هم چند روز از خونى را که مى بینند نشانه حیض و بقیه نشانه هاى استحاضه دارد و شمارهروزهایى که نشانه حیض دارد در هر دو ماه یک اندازه است، اما وقت آن یکى نیست، باید آن چند روزى را که نشانه حیض دارد، حیض قرار دهند. مسأله ۱۴۵: زنى که «عادت عددیه» دارد اگر بیشتر از شماره عادت خود، خون ببیند و از ده روز بیشتر شود چنانچه همه خونهایى که دیده یک جور باشد باید از موقع دیدن خون به شماره روزهاى عادتش حیض و بقیه را استحاضه قرار دهد و اگر چند روز آن نشانه حیض دارد باید همان را حیض قرار دهد و اگر بیشتر از ایام عادت او باشد از آخر آن کم مى کند و اگر کمتر از ایام عادت اوست، باید آن روزها را با چند روز بعد از آن که روى هم رفته به اندازه عادتش شود، حیض قرار دهد و بقیه را استحاضه. <H۴ class=content_h۴>۴_ مضطربه</H۴>مسأله ۱۴۶: «مضطربه» یعنى زنى که چند ماه خون دیده، ولى عادت معینى پیدا نکرده است، اگر ده روز یا کمتر خون ببیند همه‌اش حیض است و اگر بیشتر از ده روز ببیند چنانچه بعضى نشانه حیض داشته باشد و از سه روز کمتر و از ده روز بیشتر نباشد، حیض محسوب مى شود و اگر همه‌اش یک جور باشد مطابق عادت خویشاوندان خود عمل مى کند (اگر عادت همه یا اکثریت قاطع آنها یکسان باشد) و هرگاه عادت آنها مختلف باشد، احتیاط آن است که عادت خود را هفت روز قرار دهد. صفحه۶۳<H۴ class=content_h۴>۵_ مبتدئه</H۴>مسأله ۱۴۷: «مبتدئه» یعنى زنى که دفعه اول خون دیدن اوست، اگر ده روز یا کمتر خون ببیند همه‌اش حیض است و اگر بیشتر از ده روز ببیند و همه‌اش یک جور باشد باید عادت خویشاوندان خود را، بطورى که در مسأله قبل گفته شد، حیض قرار دهد و بقیه را استحاضه. مسأله ۱۴۸: اگر «مبتدئه» بیشتر از ده روز خون ببیند که چند روز آن نشانه حیض دارد، چنانچه خونى که نشانه حیض دارد کمتر از سه روز و بیشتر از ده روز نباشد، آن خون حیض و بقیه استحاضه است و اگر کمتر از سه روز باشد باید آنچه را نشانه حیض دارد بگیرد و باقیمانده را به عادت خویشاوندان خود حیض قرار مى دهد و همچنین اگر آنچه نشانه حیض دارد بیش از ده روز باشد به تعداد عادت خویشاوندان خود حیض قرار مى دهد و بقیه استحاضه است. <H۴ class=content_h۴>۶_ ناسیه</H۴>مسأله ۱۴۹: «ناسیه» یعنى زنى که عادت خود را فراموش کرده، اگر ده روز یا کمتر خون ببیند همه‌اش حیض است و اگر بیشتر از ده روز ببیند، باید روزهایى که خون او نشانه حیض دارد حیض قرار دهد (به شرط این که کمتر از سه روز و بیشتر از ده روز نباشد) و اگر بیشتر باشد، یا همه روزها یک جور دیده، احتیاط واجب آن است که هفت روز اول را حیض قرار دهد و بقیه را استحاضه. <H۴ class=content_h۴>احکام گروههاى ششگانه فوق</H۴>مسأله ۱۵۰: «مبتدئه» و «مضطربه» و «ناسیه» و زنى که «عادت عددیه» دارد، اگر خونى ببیند که نشانه هاى حیض داشته باشد، باید فورا عبادت را ترک کند و چنانچه بعد بفهمد حیض نبوده، باید عبادتهایى را که به جا نیاورده قضا کند، ولى اگر نشانه هاى حیض نداشته باشد بر طبق حکم مستحاضه عمل مى کند تا ثابت شود که خون حیض است، ولى زنى که عادت «وقتیه» یا «وقتیه و عددیه» دارد به محض دیدن خون در ایام عادت، عبادت را ترک مى کند. صفحه۶۴مسأله ۱۵۱: زنى که داراى عادت است (خواه وقتیه و عددیه باشد، یا فقط عادت وقتیه و یا عادت عددیه)، هر گاه دو ماه پشت سر هم بر خلاف عادت خود، خونى ببیند عادتش برمى گردد به آنچه در آن دو ماه دیده است. <H۳ class=content_h۳>نشانه پایان یافتن عادت ماهیانه</H۳>
 نشانه پایان یافتن عادت ماهیانه چیست؟ آیا گذشتن زمان خاصى از دیدن آخر لکه معتبر است، یا ملاک چیز دیگرى است؟, در صورتى که زمان و ایام عادت معلوم باشد و در حدود همان زمان خون قطع شود و لکه اى پیدا نباشد عادت پایان یافته است و انتظار بیشترى لازم نیست.
 اگر خون حیض قطع شود و حائض نتواند خود را آزمایش کند (مثل این که باکره است، یا خوف ضرر دارد) وظیفه‌اش چیست؟, آزمایش مزبور چیز ساده اى است که نه خوف ضرر دارد و نه مزاحمتى براى بکارت، بلکه با مختصر پنبه یا دستمال کاغذى مى توان آزمایش کرد.
 استعلام وظیفه چه گروهى از زنان حائض است؟, وظیفه همه کسانى است که شک در پایانیافتن عادت خود دارند. <H۳ class=content_h۳>وظیفه حائض پس از پایان عادت</H۳>مسأله ۱۵۵: هنگامى که زن از حیض پاک شود باید براى انجام عبادات خود غسل کند و اگر دسترسى به آب ندارد تیمم نماید، غسل حیض همانند غسل جنابت انجام مى شود و از وضو نیز کفایت مى کند، ولى احتیاط مستحب آن است که وضو هم بگیرد (خواه قبل از غسل باشد یا پس از آن). مسأله ۱۵۶: هر گاه پیش از ده روز پاک شود و بداند که در باطن خون نیست، باید غسل کند و عبادتهاى خود را انجام دهد، اگر چه یقین داشته باشد پیش از تمام شدن ده روز دوباره خون مى بیند. صفحه۶۵مسأله ۱۵۷: هر گاه زن پیش از ده روز پاک شود، ولى احتمال دهد که در باطن خون است باید به وسیله قدرى پنبه خود را امتحان کند، چنانچه پاک بود غسل کند و عبادتهاى خود را انجام دهد و اگر پاک نبود، هر چند به خونابه آلوده باشد، باید مطابق احکامى که سابقا درباره حائض گفته شد عمل نماید. مسأله ۱۵۸: نمازهاى روزانه که زن در حال حیض نخوانده قضا ندارد، ولى روزه واجب را باید قضا کند. مسأله ۱۵۹: اگردر حال عادت ماهیانه یا نفاس، آفتاب یا ماه بگیرد و تا آخر مدتى که خورشید یا ماه باز مى شود از خون حیض و نفاس پاک نشده باشد نماز آیات بر او واجب نیست و قضا هم ندارد. مسأله ۱۶۰: هر گاه در آخر وقت نماز پاک شود باید غسل کند و نماز را بخواند، حتى اگر به اندازه یک رکعت نماز وقت داشته باشد احتیاط واجب خواندن نماز است و در صورت نخواندن، قضاى آنرا به جا آورد. مسأله ۱۶۱: هر گاه در آخر وقت پاک شود، اما براى غسل وقت ندارد و فقط مى تواند تیمم کند و یک رکعت نماز را در وقت و بقیه را در خارج وقت به جا آورد نماز بر او واجب نیست، ولى اگر گذشته از تنگى وقت تکلیفش تیمم است، مثل این که آب براى او ضرر دارد، باید تیمم کند و نماز را به جا آورد. مسأله ۱۶۲: هر گاه زن پاک شود و شک کند که به مقدار کافى وقت براى نماز باقى مانده یا نه، باید نمازش را بخواند.
 زنى که در بین مسافرت، مثلا در هواپیما یا قطار، از حیض پاک مى شود و نمى تواند غسل کند چه وظیفه اى دارد؟, چنانچه بتواند تیمم مى کند و نماز خود را با همان حال انجام مى دهد و اگر نتواند تیمم کند نماز را احتیاطا با همان حال مى خواند و بعد قضا مى کند (این در حال تنگى وقت است). صفحه۶۶<H۳ class=content_h۳>مسائل متفرقه غسل حیض</H۳>
 در برخى از مناطق معروف است که غسل حیض فقط در روزهاى زوج صحیح است; یعنى حتى اگر عادت ماهیانه در روز فرد قطع شود و زن پاک شود نمى تواند در آن روز غسل کند و باید به روز بعد موکول کند! آیا این مطلب ریشه شرعى دارد؟, هیچ فرقى بین روزها نیست، باید در اولین فرصت غسل کنند و وظائف شرعى خود را انجام دهند.
 هر گاه زن جنب بوده و عادت ماهیانه او فرا برسد، یا در حال عادت ماهیانه محتلم یا جنب شود، یا به مرده اى دستبزند، و بطور کلى غسلى بر او واجب شود، آیا مى تواند در همان حال غسل کند؟, مانعى ندارد و با غسل جنابت از جنابت پاک مى شود و همچنین غسلهاى مستحب را نیز مى تواند انجام دهد.
 شیر دادن بچه شیر خوار در ایام عادت ماهیانه چه حکمى دارد؟ اگر اثر نامطلوبى دارد چه کارى مى توان انجام داد تا آن اثر از بین برود؟, هیچ اثر نامطلوبى ندارد.
 برخى از خانمها معتقدند که پس از تمام شدن عادت، باید تمام لباسهایى را که در طول عادت پوشیده‌اند، حتى لباسهایى مانند چادر را آب بکشند، هر چند تماسى با محل نجس نداشته باشد، آیا این سخن صحیح است؟, این گونه سخنها هیچ اعتبار شرعى ندارد، تا لباسها نجس نشود آب کشیدن آن لازم نیست.
 اصلاح صورت، رنگ کردن مو و آرایش به هنگام عادت ماهیانه چه حکمى دارد؟ یکى از خانمها مى گفت: «به هنگام عادت زنانگى موهایتان را رنگنکنید; زیرا در این وضعیت رنگ جذب مو نمى شود!» آیا این مطلب صحیح است؟, این مطلب جزء خرافات است و اعتبارى ندارد.
 آیا عرق زن حائض نجس است؟, نجس نیست.
 بعضى از خانمها نسبت به مخفى نمودن نوارهاى بهداشتى استفاده شده در ایام عادت، از چشم نامحرمان، دقت کافى نمى نمایند. آیا دیدن این نوارها توسط نامحرم اشکالى دارد؟, شرعا حرام نیست، ولى پنهان کردن آن جزء آداب اخلاقى است.
 علیرغم سعى فراوان در پاک کردن کهنه هایى که در ایام عادت مورد استفاده قرار مى گیرد، غالبا رنگ خونباقى مى ماند، آیا این کهنه‌ها پس از تطهیر پاک مى شود؟, در صورتى که جرم خون در آن نباشد، باقى ماندن رنگ ضررى ندارد. <H۲ class=content_h۲>۶- احکام غسل نفاس</H۲><H۳ class=content_h۳>خون نفاس چیست؟ </H۳>مسأله ۱۷۲: از موقعى که نخستین جزء بچه از شکم مادر بیرون مى آید، هر خونى که زن مى بیند خون «نفاس» است و زن را در این حال «نفساء» مى گویند.
 خانمهایى که فرزندهاى چند قلو بدنیا مى آورند، شروع نفاس بچه اول است، یا بچه هاى بعدى؟ ابتداى ده روز از چه زمانى است؟, شروع نفاس از بچه اول است و پایان آن پس از ده روز کامل مى باشد، ولى احتیاط آن است که در مقدار زائد بر آن نسبت به بچه اخیر، میان احکام حائض و مستحاضه جمع کند.
 آیا لازم است خون نفاس، همانند خون حیض و استحاضه، از نظر رنگ، سرعت، حرارت و برودت و مانند آن، شرایط خاصى داشته باشد؟, خون نفاس در حقیقت باقیمانده خون حیض است و معمولا داراى صفات آن مى باشد; ولى بودن آن صفات در آن شرط نیست. <H۳ class=content_h۳>شرایط خون نفاس</H۳>مسأله ۱۷۵: خون نفاس باید شرایط زیر را داشته باشد و گرنه احکام نفاس را نخواهد داشت: الف: خون ناشى از زایمان باشد، بنابراین خونى که زن قبل خارج شدن طفل مى بیند، نفاس نیست. ب: خون نفاس ممکن است یک لحظه بیشتر نباشد، ولى بیشتر از ده روز نمى باشد. ج: احتیاط واجب آن است که خلقت بچه تمام باشد، بنابراین اگر خون بسته اى از رحم خارج شود و بداند که اگر در رحم مى ماند انسان مى شد، باید میان اعمال زنى که از خون پاک است و کارهایى را که حائض ترک مى کند جمع نماید. (۱) مسأله ۱۷۶: هر گاه شک کند چیزى از او ساقط شده یا نه، یاچیزى که ساقط شده اگر مى ماند انسان مى شد یا نه؟ خونى که از او خارج مى شود خون نفاس نیست و لازم نیست جستجو کند.
 آیا استمرار در خون نفاس هم شرط است؟ اگر زنى به هنگام تولد بچه خون ببیند و سپس پاک شود و روز پنجم دوباره خون ببیند، آیا همه این پنج روز نفاس محسوب مى شود؟, استمرار در خون نفاس شرط نیست، ولى اگر در اثناء کاملا پاک شود، باید عبادتهاى خود را انجام دهد.
 ده روز نفاس از چه زمانى شروع مى شود؟ اگر خدایى ناکرده بچه اى در ماه نهم در شکم مادر بمیرد و چاره اى جز قطعه قطعه کردن او نباشد و این عمل چندین ساعت طول بکشد، آیا معیار در شروع ده روز، خارج شدن اولین قطعه است، یا خروج قطعه آخر معیار است؟, جواب این مسأله مانند جواب مسأله چند قلوهاست.
 امروزه مسأله «مادر جانشینى» و پرورش نطفه شوهر و تخمکسؤال۱۸۰: آیا آخرین جزء بچه، شامل جفت هم مى شود؟, شامل جفت نمى شود.
 در صورت شک بین خون نفاس و خون زخم، تکلیف زن چیست؟, در این موارد احتیاط کند; یعنى عبادات را انجام دهد و از آنچه بر حائض حرام است پرهیز کند تا وضع او روشن شود. <H۳ class=content_h۳>کارهایى که بر «نفساء» حرام است</H۳>مسأله ۱۸۲: تمام کارهایى که بر حائض حرام است بر «نفساء» نیز حرام است و آنچه بر حائض واجب، یا مستحب، یا مکروه مى باشد، براى او نیز همین حکم را دارد. مسأله ۱۸۳: نزدیکى کردن با زن در حال «نفاس» حرام است و اگر شوهر با او نزدیکى کند، احتیاط مستحب آن است که مطابق دستورى که در مورد «حائض» گفته شد کفاره دهد، طلاق او نیز در این حال باطل است.
 کدام یک از محرمات زن در حال نفاس، پس از قطع خون، و کدام یک پس از غسل بر او حلال مى شود؟, مقاربت بعد از قطع خون حلال مى شود، ولى داخل شدن در مسجد و عبادات بعد از غسل جایز است. <H۳ class=content_h۳>وظیفه «نفساء» پس از قطع خون</H۳>مسأله ۱۸۵: هر گاه زن ظاهرا از خون نفاس پاک شود و احتمال دهد که در باطن خون وجود دارد، باید با کمى پنبه خود را امتحان کند و اگر پاک بود غسل کند و عبادتهاى خود را انجام دهد.
 خانمى علامت پاکى از خون را در حیض و نفاس، گذشتن ۲۴ ساعت از آخرین لکه اى که دیده قرار مى داده و تنها در این صورت غسل نموده و سپس به وظائفش عمل مى کند، آیا این کار صحیح است؟, گذشتن ۲۴ ساعت لازم نیست، بلافاصله پس از قطع خون غسل مى کند و وظائف خود را انجام مى دهد. مسأله ۱۸۷: هنگامى که زن از خون نفاس پاک شد باید غسل کند و عبادتهاى خود را انجام دهد و هر گاه قبل از گذشتن ده روز از ولادت، دوباره خون ببیند چنانچه روزهایى کهخون دیده روى هم رفته ده روز یا کمتر از ده روز است، تمام آن نفاس مى باشد و روزهایى که در وسط پاک بوده عباداتش صحیح است. <H۳ class=content_h۳>خونى که زن پس از ایام نفاس مى بیند</H۳>مسأله ۱۸۸: هر گاه خون نفاس از ده روز بگذرد، چنانچه در حیض عادت عددیه دارد به اندازه آن نفاس است و بقیه استحاضه، و اگر عادت ندارد تا ده روز نفاس و بقیه استحاضه است. مسأله ۱۸۹: زنى که عادت او در حیض کمتر از ده روز است، اگر بیشتر از روزهاى عادتش خون نفاس ببیند باید به اندازه روزهاى عادت خود نفاس قرار دهد و بعد از آن، تا روز دهم بنابر احتیاط واجب عبادت را ترک کند، اگر خون از ده روز گذشت فقط به اندازه روزهاى عادتش نفاس است و بقیه استحاضه و عباداتى را که در این چند روز ترک کرده، باید قضا کند. مسأله ۱۹۰: بسیارى از زنان بعد از وضع حمل یک ماه یا بیشتر خون مى بینند، چنین زنانى اگر در حیض عادت دارند باید به تعداد روزهاى عادتشان «نفاس» قرار دهند و بعد از آن تا ده روز حکم استحاضه دارد، بعد از گذشتن ده روز اگر همزمان با ایام عادت حیضش باشد باید مطابق احکام حائض عمل کند (خواه نشانه هاى خون حیض را داشته باشد یا نه) و اگر همزمان با ایام عادتش نباشد حکم استحاضه دارد، مگر این که خون داراى نشانه هاى حیض باشد. مسأله ۱۹۱: زنانى که تا یک ماه یا بیشتر بعد از وضع حمل خون مى بینند، اگر عادت ماهیانه ندارند ده روز اول نفاس است و ده روز دوم استحاضه و بعداز آن اگر نشانه هاى حیض را داشته باشد، حیض و گرنه آن هم استحاضه است. <H۳ class=content_h۳>مسائل متفرقه نفاس</H۳>
 آیا در ایام نفاس نیز تنها «روز» ملاک است، یا شبانه روز ملاک مى باشد؟, تنها روز ملاک است.
 مى گویند زن «زائو» بایستى روز چهلم غسل «چله» انجام دهد. لطفا بفرمائید غسل «چله» چیست؟ و آیا تا آن زمان نباید غسلى انجام دهد؟, این گونه سخنان اعتبارى ندارد و حکم نفاس همان است که در مسائل بالا گذشت.
 آیا ابتلاء زنان به خونهاى سه گانه دلیل بر نقصان ایمان یا عدم کمال آنها محسوب مى شود، یا این خونها فلسفه دیگرى دارد؟, این خونها مربوط به وظائف پر افتخار مادرى است و دلیلى بر نقصان آنها نمى باشد. <H۲ class=content_h۲>۷-غسل استحاضه</H۲><H۳ class=content_h۳>نشانه‌ها و علامتهاى خون استحاضه</H۳>مسأله ۱۹۵: یکى از خونهایى که از زن خارج مى شود خون «استحاضه» است و در این موقع زن را «مستحاضه» مى گویند، بطور کلى تمام خونهایى که غیر از حیض، نفاس، زخم و دمل است و از رحم زن خارج مى شود خون استحاضه است. مسأله ۱۹۶: خون استحاضه غالبا کم رنگ و سرد و رقیق است و بدون فشار و سوزش بیرون مى آید، ولى ممکن است گاهى تیره رنگ یا سرخ و گرم و غلیط باشد و با فشار و سوزش خارج شود. مسأله ۱۹۷: هر خونى که از زن خارج شود و شرایط حیض و نفاس را نداشته باشد و مربوط به بکارت یا زخم یا جراحتى در رحم نبوده باشد، خون استحاضه است. مسأله ۱۹۸: هر گاه شک کند که خون، از زخم است یا نه و ظاهر حال او سلامت است، خون استحاضه حساب مى شود; اما اگر وضع حال او مشکوک باشد، کهخون از زخم است یا غیر آن، احکام استحاضه ندارد.
 آیا استحاضه، همچون حیض و نفاس، حداقل و حداکثر دارد؟, استحاضه حداقل و اکثر ندارد.
 آیا ابتداى استحاضه باید خون مشاهده شود و یا بودن خون در محل کافى است؟ و آیا استمرار در استحاضه نیز معتبر مى باشد؟, بودن خون در محل کافى است و استمرار نیز در آن شرط نیست.
 خانمى که در سن کسى است که عادتا حیض مى بیند، عمل جراحى کرده و رحم او را برداشته‌اند، اگر خونى ببینند حکم حیض دارد یا استحاضه؟ در صورتى که احتمال بدهد و یا این که یقین نماید خون از زخم و عمل جراحى است چه صورت دارد؟, اگر یقین داشته باشد، یا احتمال بدهد خون زخم یا جراحى است، تکلیفى براى او ایجاد نمى کند، تنها خود را مى شوید و غسل و وضو به خاطر آن واجب نیست.
 همانطور که در توضیح المسائل آمده، خانمها در سن ۵۰ سال قمرى، که تقریبا مطابق با ۴۸ سال و ۶ ماه شمسى است، یائسه مى شوند. حال اگر بعد از این سن هر ماه، مثل زمان عادت ماهیانه، خون ببینند، آیا باید آن را حیض قرار دهند، یا استحاضه؟ عبادات خود را انجام دهند، یا ترک نمایند؟, خونهایى که زنان بعد از ۵۰ سال قمرى مى بینند استحاضه محسوب مى شود; خواه به شکل و صفات حیض باشد یا نباشد. <H۳ class=content_h۳>اقسام استحاضه</H۳>مسأله ۲۰۳: استحاضه فقط دو قسم است: «قلیله» و «کثیره». استحاضه قلیله آن است که هر گاه زن پنبه اى را داخل کند، خونآن را آلوده نماید، ولى از طرف دیگر خارج نشود، خواه خون در پنبه فرو رود یا نه. و استحاضه کثیره آن است که خون در پنبه فرو رود و از آن بگذرد و جارى شود.
 آیا در بین فقهاى بزرگوار زمان ما، یا مراجع گذشته (رحمهم الله) کسى همانند حضرتعالى منکر استحاضه متوسطه شده است؟, بزرگان از قدماء و متأخرین، که معتقد هستند استحاضه دو قسم بیشتر نیست، متعدد بوده‌اند. صفحه۷۷<H۳ class=content_h۳>وظیفه مستحاضه قلیله</H۳>مسأله ۲۰۵: زن باید در استحاضه قلیله:۱_ براى هر نماز بنابر احتیاط واجب یک وضو بگیرد (مثلا براى نماز ظهر یک وضو و براى عصر وضوى دیگر).۲_ واجب است از سرایت خون به سایر اعضا جلوگیرى کند، اما عوض کردن نوار بهداشتى و مانند آن واجب نیست; هر چند احتیاط است.
 فرموده‌اید که مستحاضه قلیله براى هر نماز یک وضو بگیرد، حال اگر بعد از نماز ظهر هیچ خونى نبیند و بخواهد نماز عصر را بخواند، باز هم باید وضو بگیرد؟, در این صورت وضو گرفتن لازم نیست.
 اگر مستحاضه قلیله نماز عصر خود را بخواند و تا نماز مغرب خون نبیند، آیا مى تواند با همان وضوى نماز عصر نماز مغربش را بخواند؟, آرى مى تواند با همان وضو، نماز مغرب و عشا را بخواند. مسأله ۲۰۸: در استحاضه «قلیله» اگر قبل از اذان صبح براى نماز شب وضو بگیرد و نماز شب را بخواند، احتیاط واجب آن است که بعد از داخل شدن وقت نماز صبح، دو مرتبه وضو بگیرد. مسأله ۲۰۹: هر گاه زن مستحاضه قلیله، نماز ظهر و عصر، یا مغرب و عشا را از همجدا بخواند باید براى هر کدام یک وضو بگیرد و همچنین براى نمازهاى مستحبى; ولى براى مجموع نماز شب یک وضو یا غسل کافى است و براى خواندن نماز احتیاط و سجده فراموش شده و تشهد فراموش شده و سجده سهو، که بلافاصله بعد از نماز بجا مى آورد، غسل و وضو لازم نیست.
 مستحاضه قلیله اگر بخواهد کارى انجام دهد که شرط آن طهارت است; مانند رساندن جایى از بدن به خط قرآن، یا طواف واجب خانه خدا و مانند آن، آیا یک وضو کافى است، یا وظیفه دیگرى دارد؟ و اگر بخواهد یکى از این کارها را تکرار کند، لازم است وضو هم تکرار شود؟, براى انجام طواف باید وضو بگیرد و همچنین تکرار آن وضو دارد; ولى براى نافله هاى نمازهاى واجب وضوى اضافى لازم نیست و همچنین براى نماز شب که پشت سر هم بجا مى آورد یک وضو کافى است.
 آیا مستحاضه قلیله پس از پاک شدن از خون باید غسل کند؟, غسل بر او واجب نیست.
 آمیزش، طلاق، رفتن به مسجد الحرام و حرم ائمه (علیهم السلام) و عبور از سایر مساجد براى مستحاضه قلیله چه حکمى دارد؟, اشکالى ندارد. <H۳ class=content_h۳>وظیفه مستحاضه کثیره</H۳>مسأله ۲۱۳: برزن واجب است که در استحاضه کثیره:۱_ سه غسل انجام دهد، یک غسل براى نماز صبح و دیگر براى نماز ظهر و عصر و سوم براى مغرب و عشا.۲_ و باید میان این نمازها جمع کند.۳_ و احتیاط مستحب آن است که علاوه بر این، براى هر نماز یک وضو بگیرد، قبل از غسل یا بعد از آن. مسأله ۲۱۴: در استحاضه کثیرهاگر قبل از اذان صبح براى نماز شب غسل کند و نماز شب را بخواند احتیاط واجب آن است که بعد از داخل شدن صبح، دو مرتبه غسل را انجام دهد. مسأله ۲۱۵: مستحاضه کثیره، هر گاه غسلهاى روزانه خود را انجام دهد براى اعمال دیگر، مانند طواف، نماز قضا، نماز آیات و نماز شب، غسل دیگرى بر او واجب نیست، تنها باید وضو بگیرد. تبدیل استحاضه قلیله به کثیره و بالعکسصفحه۷۹مسأله ۲۱۶: هرگاه استحاضه قلیله بعد از نماز صبح کثیره شود، باید براى نماز ظهر و عصر غسل کند و اگر بعد از نماز ظهر و عصر کثیره شود، باید براى نماز مغرب و عشا غسل کند. مسأله ۲۱۷: اگر در بین نماز، استحاضه قلیله زن کثیره شود، باید نماز را رها کند و غسل نماید و از نو بخواند و در صورتى که براى غسل وقت ندارد تیمم کند; ولى اگر براى تیمم هم وقت ندارد باید همان نماز را تمام کرده و بنابر احتیاط واجب قضا نماید. مسأله ۲۱۸: هر گاه استحاضه کثیره زن قلیله شود، باید براى نماز اول غسل کند و براى نمازهاى بعد وضو بگیرد.
 من حامله هستم و مدت سه ماه است که پشت سر هم خون مى بینم، به سونوگرافى مراجعه کردم خونریزى را ازناحیه جفت تشخیص داده‌اند، دکتر هم همین عقیده را دارد و مى گوید: «چون جفت پائین‌تر از حد معمول است خونریزى مى کنید، اگر جفت بالا رود خون قطع خواهد شد» تا حال به وظیفه مستحاضه عمل کرده‌ام، چون خون کم بود; حتى بعضى اوقات فقط ترشح زردرنگى مى آمد. ولى امروزیک ساعت مانده به سحرى ناگهان خون زیادى آمد، یعنى به اندازه استحاضه کثیره خون دیدم، براى نماز صبح غسل کردم، ولى باز خون قطع نشد و هر بار بعد از غسل بلافاصله خون مى آمد ناچارا وضو گرفتم و نماز خواندم. لطفا به دو سؤال من پاسخ دهید:۱_ وظیفه‌ام را بیان فرمائید., مطابق دستور مستحاضه عمل کنید و اگر غسل کردن براى شما ضرر دارد یا موجب مشقت شدیده است تیمم نمائید; ولى در ایام عادت آن خون در حکم عادت ماهیانه است.۲_ چون دکترها خون را از جفت مى دانند، آیا باز هم حکم استحاضه دارد؟ وانگهى سه ماه پى در پى، حتى بدون یک روز فاصله، خون دیده‌ام، آیا استحاضه این قدر طول مى کشد؟ خون مزبور حکم استحاضه را دارد و استحاضه حد معینى ندارد و انجام اعمال آن ساده است. <H۳ class=content_h۳>روزه در حال استحاضه</H۳>مسأله ۲۲۰: زن مستحاضه باید روزه ماه رمضان را بگیرد و در صورتى روزه او صحیح است که غسل نماز مغرب و عشاى شبى که مى خواهد فرداى آن را روزه بگیرد بجا آورد و همچنین غسلهاى روزى را که روزه است (بنابر احتیاط واجب).
 آیا شرط صحت روزه مستحاضه کثیره فقط انجام غسل است؟ یا شرائط دیگرى، از قبیل تعویض نوار بهداشتى آلوده و جلوگیرى از سرایت خون به سایر اعضا، نیز معتبر است؟ شرط صحت روزه براى مستحاضه قلیله چیست؟, انجام غسل کافى است و روزه مستحاضه قلیله شرط خاصى ندارد. مسأله ۲۲۲: هر گاه زن روزه دار بعد از نماز ظهر و عصر مستحاضه شود براى روزه آن روز غسلى ندارد.
هرگاه زن مستحاضه وظائفش را انجام دهد، آیا مى تواند براى زنان امام جماعت شود؟ یا روزه نذرى بگیرد؟ یا براى میتى روزه استیجارى انجام دهد؟, مانعى ندارد. <H۳ class=content_h۳>مسائل دیگر استحاضه</H۳>مسأله ۲۲۴: هر گاه قبل از داخل شدن وقت نماز، وضو یا غسل را انجام داده باشد باید در موقع نماز، بنابر احتیاط واجب، آن را اعاده کند. مسأله ۲۲۵: در تمام مواردى که غسل بر زن مستحاضه واجب مى شود اگر غسل کردن مکرر براى او ضرر دارد، یا مایه مشقت زیاد است، مى تواند به جاى آن تیمم کند. مسأله ۲۲۶: زن مستحاضه بعد از آن که خونش قطع شد، فقط براى اولین نماز باید کارهاى استحاضه را انجام دهد. مسأله ۲۲۷: هر گاه نداند استحاضه او قلیله است یا کثیره، بنابر احتیاط واجب باید قبل از نماز، خود را وارسى کند و اگر نمى تواند خود را وارسى کند، احتیاط آن است که هم وظیفه استحاضه کثیره را انجام دهد و هم قلیله، اما اگر حالت سابق او معلوم است کثیره یا قلیله بوده، مى تواند به وظیفه همان حالت سابق ادامه دهد. مسأله ۲۲۸: هر گاه زن مستحاضه بعد از نماز، خود را وارسى کند و خون نبیند، با وضویى که دارد مى تواند نماز دیگر را بخواند، هر چند بعد از مدتى دوباره خون بیاید. مسأله ۲۲۹: هر گاه زن مستحاضه بداند پیش از گذشتن وقت نماز بکلى پاک مى شود و یا به اندازه خواندن نماز، خون قطع مى گردد، بنابر احتیاط واجب باید صبر کند و هنگامى که پاک شد غسل کند، یا وضو بگیرد و نماز را بخواند. مسأله ۲۳۰: مستحاضه باید بعداز غسل یا وضو فورا مشغول نماز شود، ولى گفتن اذان و اقامه و خواندن دعاهاى قبل از نماز، بلکه انتظار جماعت به اندازه معمول، اشکال ندارد و در نماز نیز مى تواند مستحبات، مثل قنوت و مانند آن، را انجام دهد. مسأله ۲۳۱: هر گاه خون به بیرون جریان دارد چنانچه براى او ضرر نداشته باشد، باید پیش از غسل و بعد از آن، بوسیله پنبه و مانند آن، از بیرون آمدن خون جلوگیرى کند، ولى اگر این کار مشقت زیاد دارد، لازم نیست. مسأله ۲۳۲: هر گاه در موقع غسل خون قطع نشود، ضررى براى غسل ندارد، خواه ترتیبى باشد یا ارتماسى. مسأله ۲۳۳: زن مستحاضه مى تواند نماز قضا بخواند، ولى براى هر نماز بنابر احتیاط واجب باید یک وضو بگیرد، ولى براى خواندن نوافل روزانه، همان وضوى نماز واجب کافى است و همچنین براى تمام نماز شب یک وضو کفایت مى کند، به شرط این که پشت سرهم بجاآورد.
 آیا زن در ایام استحاضه مى تواند قرآن تلاوت نماید؟, اگر وظائف مستحاضه را انجام دهد در حکم طاهر است، و همه عبادات را مى تواند انجام دهد.
 چه چیزهایى بر زن مستحاضه حرام است؟ به عنوان مثال، آیا آمیزش با او جایز است؟, در صورتى که غسلهاى خود را انجام دهد در حکم زن طاهر است.
 تکلیف خانمى که چند ماه پى در پى لکه مى بیند چیست؟ لازم به ذکر است که اطباء احتمال مى دهند که این خونها مربوط به زخمهاى درونى باشد., مسأله دو صورت دارد، اگر ثابت شود که خون مربوط به زخمیا دمل است غسل ندارد و طبق معمول باید وضو بگیرد و نماز بخواند و اگر خون مربوط به عوارض رحم بوده باشد استحاضه است، چنانچه کم باشد، در حدود دیدن لکه هاى مختصر، باید براى هر نماز وضو بگیرد و غسل ندارد و باید بدن را بشوید و نماز بخواند. و اگر جریان دارد غسل واجب مى شود (یک غسل براى نماز صبح و غسل دیگر براى ظهر و عصر و غسل سوم براى مغرب و عشا) و اگر غسل براى او ضرر یا مشقت شدید دارد مى تواند تیمم کند.
 طلاق زن مستحاضه چه حکمى دارد؟ و با چه شرایطى صحیح است؟, در صورتى که غسلهاى خود را انجام داده باشد، طلاق او در طهر غیر مواقع صحیح است.
 آیا زن مستحاضه مى تواند داخل مسجد الحرام یا مسجد النبى شود و یا در بقیه مساجد توقف داشته باشد؟ ورود او به حرم ائمه اطهار «علیهم السلام» چه حکمى دارد؟, در صورتى که غسلهاى خود را انجام داده باشد ورود و توقف در این مکانها براى او اشکالى ندارد.
 آیا استحاضه (همانند نفاس) اختصاص به زنان دارد، یا دوشیزگان هم مستحاضه مى شوند؟ لطفا توضیح دهید., در این مسأله فرقى میان زنان متأهل و غیر متأهل نیست. <H۲ class=content_h۲>۸-غسل جنابت</H۲><H۳ class=content_h۳>اشاره</H۳>
 آیا زنان و دختران نیز محتلم مى شوند؟ یا احتلام مخصوص مردان است؟, در صورتى که به اوج شهوت جنسى برسند و رطوبتى از آنان خارج شود محتلم شده‌اند.
 آیا آمیزش با وسائلى مانند «کاندوم» که از تماس مستقیم جلوگیرى مى کندو مانع ریختن نطفه مى شود، نیز موجب غسل جنابت مى شود؟, آرى موجب غسل جنابت است. <H۳ class=content_h۳>نشانه هاى احتلام</H۳>مسأله ۲۴۲: اگر رطوبتى از انسان خارج شود و نداند منى است یا رطوبت دیگر، چنانچه با «جستن» و «شهوت» بوده باشد آن رطوبت حکم منى دارد و اگر این دو نشانه، یا یکى از آنها را نداشته باشد حکم منى ندارد، ولى در زن و مریض لازم نیست که با جستن بیرون آید، بلکه اگر رطوبت هنگامى بیرون آید که به اوج شهوت جنسى رسیده است، حکم منى دارد.
 خانمها معمولا ترشحات سفیدرنگى مى بینند، آیا این ترشحات غسل دارد؟, این ترشحات غسل ندارد، مگر با شرائطى که در مسأله اول این فصل بیان شد.
 مدتى است که عقد بسته هستم و هنوز عروسى نکرده‌ایم. در مورد احتلام سؤالى داشتم که فکر مى کنم که این مشکل براى بسیارى از دخترانى که در شرایط من هستند مطرح باشد و آن تشخیص «اوج شهوت جنسى است»، به هنگام ملاعبه و حتى به هنگام احوالپرسى با شوهرم مایعى از من خارج مى شود، اما نمى دانم اوج شهوت جنسى هست یا نه؟ به هر حال این مسأله برایم مبهم و مخصوصا در ماه مبارک رمضان مشکل ساز شده است، بدین جهت سعى مى کنم او را در طول ماه مبارک ملاقات نکنم، لطفا حکم مسأله را کاملا توضیح دهید., مادام که شک دارید چیزى بر شما نیست.
 هر گاه در مورد احتلام شک حاصل شود، بویژه در مورد دختران که «اوج شهوت جنسى» براى اکثریت آنها قابل درک نیست، وظیفه چیست؟ آیاغسل واجب مى شود؟, مادام که شک دارند غسل بر آنها واجب نیست.
 زنى پس از آمیزش با همسرش بلافاصله غسل مى کند و بعد از غسل باقیمانده منى از او خارج مى شود، ولى نمى داند که از خود اوست، یا از شوهرش مى باشد، آیا باید دوباره غسل کند؟, غسل لازم نیست.
 اگر رطوبتى از زن خارج شود که نداند منى است یا آب دیگر، آیا ملاحظه این رطوبت و تفحص درباره آن جهت فهمیدن ماهیت آن لازم است؟ یا بدون مشاهده مى تواند بگوید انشاءالله پاک است و غسل ندارد؟, اگر با مختصر بررسى روشن مى شود باید بررسى کند و الا لازم نیست. صفحه۸۷<H۳ class=content_h۳>کارهایى که بر جنب حرام است</H۳>تذکر: مشروح کارهایى که بر جنب حرام است در بحث محرمات زن حائض گذشت; بدین جهت از تکرار آن صرفنظر مى کنیم. <H۳ class=content_h۳>کارهایى که بر جنب مکروه است</H۳>مسأله ۲۴۸: شایسته است جنب چند چیز را ترک کند:۱ و ۲_ خوردن و آشامیدن; ولى اگر وضو بگیرد مکروه نیست.۳_ خواندن بیشتر از هفت آیه قرآن، حتى از سوره هایى که سجده واجب ندارد.۴_ تماس بدن با جلد، حاشیه و فاصله سطور (و خطهاى) قرآن مجید و همراه داشتن آن.۵_ خوابیدن بدون وضو.۶_ رنگ کردن موها به حنا و مانند آن.۷_ مالیدن روغن و انواع کرمها به بدن.۸_ جماع کردن بعد از محتلم شدن. (۱)
 آیا کارکردن (مثل پخت و پز یا شیردادن بچه) قبل از غسل جنابت کراهت دارد؟, امور مزبور کراهتى ندارد، هر چند بهتر است انسان درهمه حال با طهارت باشد.
 آیا نوشتن آیات قرآن و اسماء متبرکه براى زن حائض یا جنب حرام است؟, اگر آن را لمس نکند حرام نیست، ولى بعید نیست مکروه باشد.
 در رساله توضیح المسائل فرموده‌اید: «خوردن و آشامیدن براى جنب با توجه به این که قرائت بیش از هفت آیه براى جنب و حائض مکروه است، آیا ترک این کار بهتر است، یا منظور این است که ثواب آن نسبت به زمانى که پاک است کمتر مى باشد؟, یعنى ثواب آن کمتر است.
 آیا آرایش کردن براى همسر در حال جنابت کراهت دارد؟, اشکالى ندارد، مگر اینکه سبب انجام کار خلافى شود. <H۳ class=content_h۳>احکام جنابت</H۳>مسأله ۲۵۴: مستحب است بعد از بیرون آمدن منى بول کند تا ذرات باقیمانده خارج شود و اگر نکند و بعد از غسل رطوبتى از او بیرون آید که نداند منى است یا رطوبت دیگر، حکم منى دارد و باید دوباره غسل کند.
 آیا استبراء از منى، همانند استبراء از بول، مخصوص آقایان است، یا شامل خانمها نیز مى شود؟ و به تعبیر دیگر آیا استبراء از منى براى زنان مستحب است؟, احتیاط مستحب آن است که زنان نیز بوسیله بول کردن قبل از غسل استبراء کنند.
 آیا زن پس از نزدیکى با شوهر و قبل از غسل باید صبر کند تا منى شوهر از او خارج شود؟ و اگر فورا غسل کند و پس از غسل آب یا رطوبت مشکوکى از او خارج شود، تکلیفش چیست؟, غسل ندارد; ولى اگر یقینا منى است باید خود را آب بکشد.
 متأسفانه برخى از دختران دست به خود ارضائى مى زنند و با حال جنابت و بدون انجام غسل، نماز مى خوانند و روزه مى گیرند و سایر کارهایى که نیاز به غسل جنابت دارد رابدون غسل انجام مى دهند. لطفا بفرمائید: اولا: خود ارضایى چه حکمى دارد و آثار آن چیست؟ ثانیا: عبادتهایى که به شکل فوق انجام شده چه حکمى دارد؟, خودارضایى بدون شک حرام است (۱) و اگر کسى به آن دست بزند و در همان حال رطوبتى از او خارج شود واجب است براى نماز و روزه خود غسل کند و اگر غسل نکرده باید اعمال خود را قضا کند.
 اگر نعوذ بالله به دختر یا پسرى در کودکى تجاوز شده باشد و پس از رسیدن به سن تکلیف متوجه وجوب غسل نباشد، تکلیف مدتى که با این حال نماز خوانده و روزه گرفته چیست؟, در صورتى که دخول حاصل نشده، یا مشکوک باشد، تکلیفى ندارد و اگر یقین به دخول داشته باشد فقط باید نمازهاى خود را اعاده کند.
 اینجانب دختر ۱۶ ساله اى هستم، مى خواستم نظر حضرتعالى را در مورد کوتاه نمودن موهاى زائد بدن قبل از ازدواج جویا شوم; زیرا مادرم من را از این کار منع مى کند، ولى دبیران دینى و قرآن در مدرسه همواره به کوتاه نمودن موهاى زائد سفارش مى کنند و مى گویند: «بلند بودن این موها باعث باطل شدن غسل مى گردد» حال وظیفه من چیست؟, کوتاه کردن موهاى زائد بدن نه تنها اشکالى ندارد، بلکه کار خوبى است; ولى بودن و نبودن آن ضررى براى غسل ندارد، اما در مواردى که متعارف است دوشیزه‌ها موهاى زائد را از بین نمى برند (مانند اصلاح ابرو و صورت) بهتر است مراعات عرف و عادت را بکنند.
 مادرى در شکم خود جنین مرده اى دارد، آیا لازم است جهتانجام فریضه نماز، غسل مس میت انجام دهد؟ و در صورت لزوم، چون تماس با این جنین میت دائمى است، آیا باید براى هر نماز غسلى بجا آورد، یا یک غسل تا خارج شدن جنین کفایت مى کند؟ آیا در این مسأله تفاوتى میان جنین کامل و ناقص مى باشد؟, در هیچ یک از این دو حالت غسل مس میت بر او لازم نیست.
 خانمى پدرمرحومش را قبل از غسل میت و بعد از سرد شدنبدنش بوسیده و سپس قبل از انجام غسل مس میت دختر بچه‌اش را نیزبوسیده است، آیا غسل مس میت بر دخترش، که با واسطه با میت تماس داشته، نیز لازم است؟, غسل مس میت بر آن دختر واجب نیست. غسلهاى مستحبمسأله ۲۶۳: غسلهاى مستحب در شرع مقدس اسلام بسیار فراوان است، یکى از آنها غسل زنى است که براى غیر شوهرش (سایر مردان) بوى خوش استعمال کرده است; غسل بر چنین زنى مستحب است. (۱)
 آیا کیفیت غسل زنان با مردان متفاوت است، یا تفاوتى ندارد؟, تفاوتى ندارد.
 خالکوبى براى خانمها چه حکمى دارد؟ آیا ضررى به غسل و وضوى آنها مى زند؟, هرگاه ضرر خاصى نداشته باشد و عکسهاى موجب فساد اخلاق در آن نباشد، جایز است. و در هر حال براى غسل و وضو مشکلى ایجاد نمى کند.
 خانمى ۳۵ سال است که تمام غسلهایش را به شکل زیر انجام داده است: «اول سمت راست بدن، سپس سمت چپ بدن و در مرحله آخر سر و گردن را مى شسته است» و با همین وضع حج رفته و نماز خوانده و روزه گرفته است، اکنون چه وظیفه اى دارد؟, احتیاط آن است که نمازهاى خود را تدریجا و بطورى که به زحمت نیفتد قضا کند، ولى روزه او صحیح است و در مورد حج باید طوافها و نماز طوافها و احتیاطا سعى و تقصیر را اعاده کند و اگر خودش قادر به انجام این کار نیست از کسانى که به حج یا عمره مشرف مى شوند بخواهد تا به نیابت او تمام این اعمال را بجا آورند.
 خانمهایى که گوش خود را براى گوشواره سوراخ مى کنند، ولى فعلا گوشواره اى ندارند، آیا لازم است به هنگام غسل آب به داخل سوراخ ایجاد شده برسانند؟ برخى سعى مى کنند با چوب کبریت و مانند آن آب به آن برسانند., هرگاه دست به آن بکشند آن مقدارى که آب به آن مى رسد کافى است.
 آیا رنگ مو، مش، لاک، ابروهاى مصنوعى، فرمژه و مانند آن، براى غسل خانمها ضرر دارد و مانع محسوب مى شود؟, هرگاه آب به پوست بدن و موها برسد کافى است.
 برخى از عروس خانمها براى این که آرایش آنها خراب نشود از غسل کردن و وضو گرفتن و در نتیجه نماز خواندن در شب اول عروسى خوددارى مى کنند، آیا این مسأله عذر شرعى محسوب مى شود؟, این عذر کافى نیست.
 متأسفانه شوهرم اهل پرداخت وجوهات شرعیه نیست و از آن بدتر رباخوار است و در نتیجه پول آب و برق و سایر مخارج منزل را از درآمدهاى حاصل از ربا مى پردازد، آیا غسل و وضوى ما با این وضعیت صحیح است؟ اگر صحیح نیست وظیفه ما چیست؟, خمس اموالى را که در آن تصرف مى کنید به ذمه بگیرید و هر زمان توانایى پیدا کردید بپردازید و در مورد اموال آلوده به ربا، چنانچه مقدار آن را نمى دانید و صاحبش را نمى شناسید براى آن هم خمس را بر ذمه بگیرید و هر موقع توانایى پیدا کردید بپردازید، در این صورت اعمال شما صحیح و تصرفات شما جایز مى باشد. <H۲ class=content_h۲>۱۱- احکام مردگان</H۲><H۳ class=content_h۳>مقدمه</H۳> «مرگ» از جمله قوانین جهان طبیعت است که هیچ استثنائى ندارد! و به تعبیر زیباى قرآن مجید «همه موجودات طعم آن را خواهند چشید» جالب این که آیه فوق، سه بار در قرآن مجید تکرار شده است. (۱) و از سوى دیگر یکى از پر تجربه‌ترین امور زندگى هر انسانى همین «مرگ» است; چرا که از نزدیک، مرگ عزیزان خویش را مشاهده مى کند و با دست خود آنان را کفن نموده، سپسدفن مى کند; ولى افسوس که بسیارى از انسانها در عمل مرگ را براى همسایه مى دانند و مردگان را مسافرانى مى پندارند که چند صباحى دیگر باز خواهند گشت! و این علتى جز غفلت، که عامل بسیارى از مشکلات مادى و معنوى است، ندارد. مطالعه احکام مربوط به مردگان یکى از راههاى زدودن پرده غفلت است، به بخشى از این احکام توجه فرمائید: مسأله ۲۷۱: حضور زن حائض در نزد «محتضر» (یعنى کسى که در حال جان دادن است) و نیز تنها گذاشتن زنها نزد او را، از مکروهات شمرده‌اند.
 هرگاه براى غسل دادن میت زن، زن پیدا نشود و مردهائى که با او محرمند بخواهند غسلش دهند، چگونه باید غسل دهند؟ آیا باید از روى لباس غسل دهند؟ یا مى توانند بدنش را برهنه کنند؟, در مورد محارم لازم نیست از روى لباس غسل دهند، ولى باید عورت را بپوشانند.
 هرگاه زن در حال حیض یا نفاس یا جنابت از دنیا برود، آیا علاوه بر غسل میت، براى امور مذکور نیز باید او را غسل دهند، یا همان غسل میت کافى است؟, غسل میت کافى است. <H۳ class=content_h۳>کفن و حنوط</H۳>مسأله ۲۸۰: کفن زن بر عهده شوهر اوست، هر چند از خودش مال داشته باشد. و زنى که طلاق رجعى گرفته، هرگاه پیش از تمام شدن عده بمیرد، کفن او نیز بر شوهر است.
 اگر شوهر قدرت تهیه کفن همسرش را نداشته باشد و خود زن نیز مالى نداشته باشد، هزینه کفناو بر عهده کیست؟ آیا بر عهده پدر و مادرش مى باشد؟, در صورتى که پدر و مادر قدرت داشته باشند احتیاط واجب آن است که کفن را بدهند و اگر قدرت ندارند هزینه آن بر عهده بیت المال مسلمین است.
 آیا کفن کردن با پارچه ابریشم خالص یا طلا بافت براى میت زن نیز اشکال دارد، یا فقط براى مردان مشکل است؟, احتیاط واجب آن است که زن نیز در این گونه کفنها کفن نشود.
 آیا در تعداد قطعه هاى واجب و مستحب کفن و نیز در کیفیت و چگونگى آن، تفاوتى بین میت مرد و زن وجود دارد؟, در واجبات کفن تفاوتى نیست. مسأله ۲۸۴: زنى که شوهرش مرده و هنوز در عده وفات است، حرام است خود را خوشبو کند، ولى اگر بمیرد حنوط او واجب است.۹۸ 
 شرکت بانوان در تشییع جنازه چه حکمى دارد؟ آیا تفاوتى بین تشییع جنازه میت مرد و زن و نیز تشییع جنازه بستگان نزدیک و غیر آن هست؟,جواب: معروف در میان فقهاء کراهت شرکت زنان در تشییع است. <H۳ class=content_h۳>نماز میت</H۳>مسأله ۲۸۶: نماز میت پنج تکبیر و چهار ذکر دارد که تنها در ذکر چهارم بین میت مرد و زن تفاوت وجود دارد و در بقیه مثل هم هستند، بنابراین هر گاه میت، زن باشد کافى است که بعد از تکبیر چهارم بگوید: اللهم اغفر لهذه المیت و اگر این ذکر را بگوید بهتر است: اللهم ان هذه امتک و ابنة عبدک وابنة امتک نزلت بک و انت خیر منزول بها، اللهم انا لا نعلم منها الاخیرا و انت اعلم بها منااللهم ان کانت محسنة فزد فى احسانها و ان کانت مسیئة فتجاوز عنها و اغفر لها اللهم اجعلها عندک فى اعلى علیین و اخلف على اهلها فى الغابرین و ارحمها برحمتک یا ارحم الراحمین. مسأله ۲۸۷: مستحب است به امید ثواب پروردگار، امام جماعت یا کسى که فرادى نماز میت مى خواند، اگر میت زن است مقابل سینه‌اش بایستد. مسأله ۲۸۸: مستحب است به امید ثواب پروردگار، زن حائض، در صورتى که نماز میت را به جماعت مى خواند، در یک صف تنها بایستد.
 آیا زن مستحاضه کثیره که غسل خود را انجام نداده و نیز زن نفساء درحکم زن حائض هستند، که باید در یک صف تنها بایستند؟ یا حکم فوق مخصوص زن حائض است؟, این حکم درباره حائض و نفساء است و شامل مستحاضه نمى شود. <H۳ class=content_h۳>دف____ن</H۳>مسأله ۲۹۰: اگر زن کافرى از دنیا برود و بچه در شکم او نیز بمیرد، چنانچه پدر آن بچه مسلمان باشد باید زن را در قبر به پهلوى چپ پشت به قبله بخوابانند تا روى بچه به طرف قبله باشد، حتى اگر هنوز روح به بدن بچه داخل نشده باشد (یعنى هنوز حس و حرکت پیدا نکرده است) بنابر احتیاط واجب به همین دستور عمل کنند.
 زن مسلمانى که بچه مسلمان هفت ماهه اى در شکمش بوده فوت کرده است، بعضى مى گویند: «باید آینه اى در سمت پشت مادر قرار دهند، تا انعکاس صورت بچه نیز به طرف قبله باشد» آیا این کار لازم است؟, روبه قبله بودن مادر کافى است و گذاشتن آینه معنا ندارد. مسأله ۲۹۲: هر گاه بچه اى دررحممادر بمیرد و ماندنش دررحم براى مادر خطر داشته باشد، باید به آسانترین راه ممکن او رابیرون آورند، حتى اگر ناچار شوند او را قطعه قطعه کنند اشکال ندارد، این کار باید در درجه اول بوسیله شوهرش، اگر اهل فن است، و در درجه بعد زنى که اهل فن است انجام شود. و اگر ممکن نیست از مرد محرمى که اهل فن است استفاده کنند و در غیر این صورت، ناچار باید از مرد نامحرمى که اهل فن است کمک بگیرند. مسأله ۲۹۳: هر گاه مادر بمیرد و بچه در شکمش زنده باشد، باید فورا بچه را به وسیله کسانى که در مسأله پیش اشاره شد از هر طرفى که سالم بیرون مى آید بیرون آورند و دوباره شکم او را بدوزند و حتى الامکان باید این کار زیر نظر اهل فن انجام گیرد و اگر اهل فن نباشد پهلوى چپ را بشکافند و بچه را فورا بیرون آورند. مسأله ۲۹۴: مستحب است به امید این که مطلوب پروردگار باشد هنگام دفن اگر میت زن است از طرف عرض بدن او را وارد قبر کنند و به هنگام وارد کردن او، پارچه اى روى قبر بگیرند.
 چرا میت مرد را از طرف سر و بدن میت زن را از طرف عرض جسد وارد قبر مى کنند؟ رساله احکام براى بانوان, این کار در مردان نوعى عبرت و در زنان براى رعایت اصول عفت است.
 اگر میت زن است مستحب است به امید این که مطلوب پروردگار باشد کسى که با او محرم است او را در قبر بگذارد و اگر محرم نباشد خویشانش اورا در قبر بگذارند. <H۳ class=content_h۳>نبش قبر</H۳>مسأله ۲۹۷: نبش قبر مسلمان، یعنى شکافتن قبر او، حرام است; هر چند طفل یا دیوانه باشد. و منظور از نبش قبر آن است که آن را طورى بشکافند که آثار بدن میت ظاهر شود; بنابراین اگر بدن ظاهر نشود اشکال ندارد، مگر این که موجب هتک و بى احترامى باشد; ولى نبش قبر در چند مورد حرام نیست، یکى از موارد آن، نبش قبر براى انجام یک مطلب شرعى که اهمیت آن از شکافتن قبر بیشتر است، مثل این که بخواهند بچه زنده اى را از شکم زن حامله (که دفن شده است) بیرون آورند (البته روشن است که بچه، مدت کمى بعد از مادر ممکن است زنده بماند). خواهرم فوت کرده و به جز من، که یک زن تنها و از کار افتاده هستم، کسى ندارد. به من وصیت کرده که بدنش را به کربلاى معلى انتقال دهم و در آن سرزمین پاک و معطر از عطر شهداى کربلا دفن کنم، اکنون راه کربلا بسته است و مدتى است که بدن او را بدون دفن کردن در محلى به امانت گذاشته‌ام، آیا تأخیر در دفن بخاطر انجام وصیتش جایز است؟ آیا انتقال آن جسد از محلى که به امانت گذاشته‌ام نبش قبر محسوب نمى شود؟, احتیاط آن است که هر چه زودتر بدن او را دفن کنید.
 دختر پانزده ساله اى در حادثه تصادف ماشینى از دنیا رفت و او را به خاک سپرده‌اند. اکنون مدتى است که خویشاوندان و آشنایان وى، مخصوصا خواهر بزرگترش، مرتبا او را در خواب مى بینندکه اصرار مى کند بیایند او را ببرند; چون او زنده است و آنقدر این خوابها تکرار شده که وضع روحى خانواده آن مرحومه را به مخاطره افکنده و سلامتى آنها را مختل کرده است; آیا نبش قبر در این مورد جایز است؟, با توجه به ضرورت ناشى از نگرانى شدید این خانواده و عدم صدق هتک احترام در مورد سؤال و مراعات احتیاط (در انجام حداقل نبش لازم) جایز است.
 شوهرم قبل از فوتش یک قبر دو طبقه در بهشت زهراء براى من و خودش تهیه کرد، ایشان سال قبل فوت کرد و در طبقه پائین آن قبر دفن شد، حال پس از فوت من، آیا شکافتن این قبر و دفن جسد من در طبقه اول آن جایز است؟, در صورتى که بدن سابق ظاهر نشود اشکالى ندارد. <H۳ class=content_h۳>چند مسأله دیگر</H۳>
 آیا جایز است زن در مرگ نزدیکان و عزیزانش صورت و بدن خود را بخراشد و به خود لطمه بزند و یقه پاره کند؟, هیچ یک از امور فوق جایز نیست، ولى پاره کردن یقه تنها در مرگ پدر و برادر جایز است. مسأله ۳۰۲: هر گاه مرد در مرگ زن یا فرزند، لباس خود را پاره کند، یا زن در عزاى میت صورت خود را بخراشد، بطورى که خون بیاید، یا موى خود را بکند، بنابر احتیاط واجب باید مانند کفاره قسم را بدهد. (یعنى به ده فقیر غذا دهد و یا آنها را بپوشاند و یا یک بنده آزاد کند) بلکه اگر خون هم نیاید به این دستور عمل نماید.
 معمولا خانمها به هنگام عزاى اموات صدارا بلند مى کنند، آیا این کار جایز است؟, احتیاط واجب آن است که در گریه بر میت صدا را خیلى بلند نکنند و فریاد نکشند.
 آیا رابطه زناشوئى زن و شوهر پس از مرگ بکلى قطع مى شود؟ یعنى مثلا به عکس و فیلمهاى بدون حجاب یکدیگر نمى توانند نگاه کنند؟, نگاه کردن به آن عکسها و فیلمها اشکالى ندارد.
 دربعضى مناطق مرسوم است که زنها پس از مرگ شوهران، یا بستگان نزدیک خود، تا مدتهاى طولانى لباس مشکى مى پوشند، صله رحم را ترک و از منزل خارج نمى شوند در مراسم شادى دیگران شرکت نمى کنند، به مسافرت نمى روند، سر و صورت خود را اصلاح نمى کنند و حتى بعضى از آنها با این که جوان هستند دیگر ازدواج نمى کنند، این امور شرعا چه حکمى دارد؟, ترک زینت در ایام عده وفات لازم است، ولى ترک زینت به معنى ترک نظافت نیست و سزاوار است این زنان بعد از گذشتن عده ازدواج کنند; مگر این که مانعى داشته باشند و ترک صله رحم نیز کار صحیحى نمى باشد. صفحه۱۰۳<H۲ class=content_h۲>۱۲- مسائل نماز</H۲><H۳ class=content_h۳>مسائل نماز</H۳>مقدمه: نماز رابطه انسان با خدا و مایه صفاى روح و پاکى دل و پیدایش روح تقوى و تربیت انسان و پرهیز از گناهان است. نماز مهمترین عبادات است که طبق روایات «اگر قبول درگاه خدا شود عبادات دیگر نیز قبول خواهد شد و اگر قبول نگردد اعمال دیگر نیز قبول نخواهد شد» (۱). در آیات قرآن مجید و روایات اسلامى و وصایا و سفارشهاى پیغمبر اکرم (صلى الله علیه وآله) و ائمه معصومین (علیهم السلام) از مهمترین کارهایى کهروى آن تأکید شده نماز است. بدین جهت ترک نماز از بزرگترین گناهان کبیره محسوب مى شود. سزاوار است انسان نماز را اول وقت بخواند و به آن اهمیت بسیار دهد و از تند خواندن نماز، که ممکن است مایه خرابى آن گردد، جدا بپرهیزد. روح نماز «حضور قلب» است، بنابراین باید عوامل حضور قلب را در خود تقویت کند، مثل این که معانى کلمات نماز را بفهمد و در حال نماز به آن توجه داشته باشد و با حال خضوع و خشوع نماز را انجام دهد، بداند با چه کسى سخن مى گوید و خود را در مقابل عظمت و بزرگى خدا بسیار کوچک ببیند. و نیز کارهائى که ارزش نماز و حضور قلب را کم مى کند انجام ندهد، مثلا در حال خواب آلودگى و خوددارى از بول و در میان صدا و در برابر منظره هایى که جلب توجه مى کند به نماز نایستد.
 خانم بچه دارى که براى تطهیر لباسهایش مشکل دارد، آیا بهتر است که نماز ظهر و عصر را دراول وقت بخواند، یا صبر کند تا در آخر وقت با لباس پاک بخواند و بلافاصله نماز مغرب و عشاء را نیز با همان لباس پاک اقامه نماید؟ آیا مردى که وظیفه تربیت بچه خردسالى را بر عهده گرفته، نیز همین حکم را دارد؟, باید نمازها را در زمانى بخواند که مى تواند با لباس پاک انجام دهد، و فرقى بین مرد و زن از این نظر نیست.
 درمسأله ۶۸۲ رساله توضیح المسائل حضرتعالى، یکى از راههاى شناخت فرا رسیدن وقت نماز را «شهادت یک مرد عادل» شمرده‌اید، آیا «مرد» در این مسأله خصوصیت دارد، یا شهادت «زن» نیز کافى است؟, اگر شهادت زن نیز موجب اطمینان، یا ظن قوى شود، کافى است.
 هر گاه شوهر در اول وقت نماز تقاضاى تمکین کند، آیا اجابت تقاضاى او مقدم است، یا انجام نماز اول وقت، که از مستحبات مؤکد است و در روایات راجع به آن سفارش زیادى شده است؟ و اگر زن به خواسته شوهر اعتنا نکرد و به نماز پرداخت، نمازش چه حکمى دارد؟, اجابت شوهر مقدم است، ولى اگر به نماز بپردازد گناه کرده، اما نماز او باطل نیست.
 انجام نمازهاى مستحبى مقدم است، یا اجابت در خواست شوهر؟ مخصوصا در نمازهاى مستحبى که وقت آن محدود است، به گونه اى که اگر دعوت شوهر اجابت شود وقت آن تمام مى شود، کدام یک مقدم است؟, اجابت دعوت شوهر (در صورتى که در حد معمول و معقول باشد) مقدم است. <H۳ class=content_h۳>پوشانیدن بدن در نماز</H۳>مسأله ۳۱۰: زن باید در موقع نماز تمام بدن، حتى سر و موى خود را، بپوشاند ولى پوشاندن گردى صورت و دستها تا مچ و پاها تا مچ لازم نیست، اما براى این که یقین کند که مقدار واجب را پوشانده احتیاط این است که مقدارى از اطراف صورت و قدرى پایین‌تر از مچ را هم بپوشاند. مسأله ۳۱۱: براى زنان پوشانیدن موهاى مصنوعى و زینتهاى پنهانى (مانند دستبند و گردنبند) نیز لازم است.
 آیا پوشش زن در نماز باید طورى باشد که از هیچ طرف، بدن او دیده نشود؟ آیا پوشاندن زینت و زیورهاى صورت و دست در نماز، در جایى که نامحرم نیست، لازم است؟, پوشاندن تمام بدن در نماز، به استثناء وجه و کفین و پاها تا مچ، از چهار طرف لازم است و زینت آلات اگر روى لباس باشد براى نماز اشکال ندارد.
 نماز خواندن با مانتو و شلوار و روسرى معمولى، یا بلوز و دامن و جوراب و روسرى معمولى، به گونه اى که به جز گردى صورت و دستها تا مچ بقیه بدن پوشیده باشد، چه حکمى دارد؟ اگر این لباسها زینتى باشد چطور؟, اشکالى ندارد، هر چند چادر حجاب برتر است، و در صورتى که لباس زینتى باشد، ولى در مقابل نامحرمان نباشد، آن هم اشکالى ندارد.
 استفاده از چادرهاى نازک، که در برابر نور بدن نمایان مى شود، براىنماز چه حکمى دارد؟, در صورتى که در آنجا نورى نباشد که بدن نمایان شود اشکالى ندارد.
 چنانچه زن هنگام نماز، یا پس از آن، دریابد قسمتى از اندامش که پوشیدن آن لازم بوده، پوشیده نشده است، تکلیف چیست؟, نمازش صحیح است.
 من درمنزل معمولا با لباس آستین کوتاه و دامن (بدون شلوار و روسرى) به همراه چادر نماز مى خوانم; ولى دو مطلب برایم موجب سؤال شده است، از شما ممنون خواهم شد اگر ,جواب آن را بفرمائید: الف: به هنگام رکوع قسمتى از ساق پا و به هنگام سجده قسمتى از ساق دستم نمایان مى شود. ب: گاهى از اوقات که مى خواهم چادرم را مرتب کنم، قسمتى از بدنم که باید پوشیده باشد آشکار مى شود، آیا این موارد جزئى نیز براى نماز اشکال دارد؟ آرى ظاهر شدن ساق دست یا ساق پا و مانند آن اشکال دارد.
 در جایى که شخص نامحرم و اجنبى به قصد تلذذ به دستها (تا مچ) و گردى صورت زن نمازگزار که زینت دارد، نگاه مى کند، نماز خواندن بدون پوشاندن آنها چه حکمى دارد؟, اشکالى ندارد، ولى احتیاط واجب آن است که خود را در معرض دید نامحرم قرار ندهد.
 در جائى که نامحرمى نیست، آیا زن مى تواند با چهره اى کاملا آرایش کرده (البته با رعایت حجاب لازم براى نماز) به نماز بایستد؟, اشکالى ندارد.
 فلسفه پوشش و حجاب زن به هنگام نماز چیست؟ مگر خداوند جمیل و دوست دار زیبائیها، از همه کس حتى شوهر به زن نزدیکتر نیست؟ پس چرا زن باید خود را در مقابل خداوند بپوشاند؟ صفحه۱۰۷, زن باید بهترین و مناسب‌ترین لباس را در مقابل خداوند بپوشد و بهترین لباس زن، حجاب کامل است، به علاوه این سبب مى شود که در موارد دیگر حجاب را فراموش نکند.
 آیا رعایت حجاب و پوشانیدن بدن دراعمال عبادى غیر از نماز، همانند تلاوت قرآن و دعاء، فضیلتى براى زن محسوب مى شود؟, دلیلى بر وجوب یا استحباب آن نداریم، ولى اگر مشکلى ایجاد نکند محترمانه‌تر محسوب مى شود. <H۳ class=content_h۳>شرایط لباس به هنگام نماز</H۳>
 شوهرم اهل خمس و وجوهات شرعیه نیست و تذکرات و نصیحتهاى من نیز تا کنون مؤثر نبوده است، با توجه به این که یکى از شرائط لباس نمازگزار این است که غصبى نباشد، نماز من با لباسهایى که از این پولها تهیه مى شود چه حکمى دارد؟, به شما و امثال شما اجازه مى دهیم که در این لباسها تصرف کنید و اگر مى توانید وجوه شرعیه آن را بپردازید و اگر توانایى ندارید به ذمه بگیرید و هر زمان موفق شدید بپردازید. مسأله ۳۲۲: نماز خواندن با لباس طلا بافت براى مردان جایز نیست و نماز را باطل مى کند، ولى براى زنان، در صورتى که اسراف نباشد، اشکالى ندارد. در غیر حال نماز نیز پوشیدن چنین لباسى براى مردان حرام است. مسأله ۳۲۳: زینت طلا، مانند انگشتر طلا و یا ساعت مچى طلا و مانند آن، براى مردان حرام است، و نماز با آن باطل است، و احتیاط واجب آن است که از استعمال عینک طلا هم خوددارى شود، ولى همه اینها براى خانمها در نماز و غیر نماز جایز است. مسأله ۳۲۴: پوشیدن لباسى که از ابریشم خالص است براى مردان حرام است، صفحه. ۱۰۸حتى عرقچین و بند شلوار، و نماز با آن باطل است. حتى آستر لباس نیز نباید از ابریشم خالص باشد، اما همه اینها براى خانمها، چه در حال نماز و چه در غیر نماز، جائزاست.
 چرا استفاده از طلا و ابریشم در نماز و غیر آن، براى مردان ممنوع و براى خانمها جایز است؟ فلسفه آن را بیان فرمائید., زینت جزئى از زندگانى زنان است و به همین دلیل اسلام اجازه استفاده از زینت حتى طلا و لباس ابریشمى (در حد معقول و دور از اسراف) را به آنها داده است. مسأله ۳۲۶: احتیاط آن است که مرد لباس مخصوص زنان، و زن لباس مخصوص مردان را نپوشد، ولى نماز با آن اشکال ندارد.
 منظور از این که فرموده‌اید: «پوشیدن لباس مخصوص مرد براى زن و بالعکس اشکال دارد» چه نوع لباسى است؟ لطفا توضیح دهید., منظور لباسى است که در عرف عام مى گویند لباس زنانه است (ولى هرگاه فسادى بر آن مترتب نشود حرام نیست).
 بسیار اتفاق مى افتد که زن در داخل منزل دمپائى شوهر یا شوهر دمپائى خانمش را مى پوشد، آیا این کار اشکال دارد؟, اشکالى ندارد، بلکه لباسهاى مخصوص هر کدام را نیز اگر دیگرى بپوشد و مفاسدى بر آن مترتب نشود اشکالى ندارد، اما آنجا که فسادانگیز است حرام مى باشد.
 گاهى از اوقات در نمایش‌ها و تئاترهاى مخصوص بانوان، که تمام بازیگرها زن هستند، زنانى که نقش مردها را بازى مى کنند ناچارند لباس مردانه بپوشند، آیا در این صورت هم پوشیدن لباس مخصوص مردان اشکال دارد؟ یا این اشکال مخصوص جایى است که با چنین لباسى در جامعه ظاهر شود؟, آرى آن هم اشکال دارد. صفحه۱۰۹
 آیا منظور از لباس مخصوص زنان یا مردان، لباسهایى مانند روسرى و مقنعه و چادرو دامن است که کاملا مختص به زنان است، یا حتى کت و شلوار و بلوز و مانند آن، که مرد و زن هر دو مى پوشند، را نیز شامل مى شود، هر چند شکل آنها متفاوت است؟, در صورتى که شکل آنها متفاوت باشد جزء لباسهاى اختصاصى محسوب مى شود. <H۳ class=content_h۳>برخى از مواردى که نجس بودن لباس یا بدن نمازگزار جایز است</H۳>مسأله ۳۳۱: یکى از موارد عفو، خون کمتر از درهم است، که اگر در لباس نمازگزار باشد، نماز خواندن با آن جایز است، به شرط این که از خون حیض و نفاس و استحاضه و خون سگ و خوک و مردار و خون حیوان حرام گوشت و همچنین خون کافر نباشد (بنا بر احتیاط واجب).
 یکى از مواردى که نجس بودن لباس نمازگزار جایز است لباسهاى کوچک نمازگزار، مانند عرقچین و جوراب است، آیا جورابهاى بلند زنانه، که گاهى بجاى شلوار از آن استفاده مى شود، و نیز «کر ست» مشمول این حکم مى باشد؟, جورابهاى بلند زنانه مشمول این حکم نیست، ولى مورد دوم مشمول همین حکم است. مسأله ۳۳۳: یکى دیگر از موارد عفو، زنى است که پرستار بچه مى باشد و نمى تواند براى نماز به آسانى لباس طاهر تهیه کند. هرگاه در شبانه روز یک مرتبه لباس خود را بشوید مى تواند با آن نماز بخواند، هر چند لباسش با بول بچه نجس شود، ولى احتیاط آن است که لباس خود را براى اولین نمازى که به جا مى آورد آب بکشد. مسأله ۳۳۴: هرگاه بتواند با وسایلى (مثلا با پوشکهاى معمولى) جلوى سرایت نجاست بچه را بگیرد باید چنین کند و نیز اگر لباسهاى متعدد دارد باید ازلباس پاک استفاده کند.
 آیا در حکم فوق بین مادر بچه و زن دیگرى که براى پرستارى بچه اجیر شده، تفاوتى وجود دارد؟ اگر مردى پرستارى چنین بچه اى را بر عهده بگیرد، آیا مشمول این حکم مى شود؟, فرقى بین مادر و زنان دیگر، که پرستارى بچه را بر عهده دارند، نیست. <H۳ class=content_h۳>برخى از مستحبات و مکروهات لباس نمازگزار</H۳>
 آیا کراهت لباس سیاه براى نماز، شامل چادر مشکى و همچنین عباى مشکى مى شود؟, معروف کراهت لباس سیاه در نماز است و دلیلى که براى آن ذکر شده زن و مرد، هر دو، را شامل مى شود، ولى عبا از آن استثناء شده و بعید نیست چادر زنان نیز مشمول استثناء باشد.
 در مسأله ۷۹۰ رساله حضرتعالى آمده است که: «استعمال بوى خوش در لباس نمازگزار به امید ثواب مطلوب است». آیا براى زنى که در مسجد نماز مى خواند، استعمال بوى خوش به هنگام نماز جایز است؟ مخصوصا اگر بداند، یا احتمال دهد، که به هنگام بازگشت از مسجد به سوى خانه، بوى آن را مرد نامحرم استشمام مى کند؟, در چنین صورتى احتیاط اجتناب است. <H۳ class=content_h۳>مکان نمازگزار</H۳>مسأله ۳۳۸: زن باید در نماز، عقب‌تر از مرد بایستد و جاى سجده او از جاى سجده مرد کمى عقب‌تر باشد و الا نمازش باطل است، و در این حکم محرم و نامحرم تفاوتى ندارد، ولى اگر میان مرد و زن دیوار، یا پرده و مانند آن باشد، یا به اندازه ده ذراع (تقریبا ۵ متر) فاصله باشد اشکال ندارد. مسأله ۳۳۹: اگر زن در کنار مرد، یا جلوتر بایستد و با هم وارد نماز شوند نماز هر دوصفحه۱۱۱باطل است، اما اگر یکى قبلا وارد نماز شده باشد نماز او صحیح و نماز دومى باطل است.
 با توجه به این که شرط مذکور در دو مسأله بالا، در مسجدالحرام رعایت نمى شود و زنها در ردیف مردها و گاهى جلوتر از آنها به نماز مى ایستند، نماز طواف و سایرنمازهاى واجب و مستحب آنها چه حکمى دارد؟, در آنجا اشکالى ندارد.
 آیا بودن پرده و دیوار و مانند آن، بین زنان و مردان در حال نماز خواندن و موعظه کردن لزومى دارد؟, بودن پرده بهتر است، ولى واجب نیست، مشروط بر این که موازین شرعى رعایت شود. مسأله ۳۴۲: بودن مرد با زن نامحرم در جاى خلوت، که دیگرى نمى تواند به آنجا وارد شود، اشکال دارد و احتیاط واجب ترک آن است و نماز خواندن در آنجا نیز اشکال دارد. همچنین نماز خواندن در محلى که مجلس گناه است، مثل این که در آنجا شراب مى نوشند، قمار مى زنند، یا غیبت مى کنند، اشکال دارد. مسأله ۳۴۳: براى زنها بهتر آن است که نماز را در خانه بخوانند، ولى اگر خود را از نامحرم بخوبى حفظ کنند بهتر است در مسجد بخوانند و اگر راهى براى یاد گرفتن مسائل اسلامى جز از طریق رفتن به مسجد وجود ندارد واجب است به مسجد بروند. <H۳ class=content_h۳>اذان و اقامه</H۳>
 آیا اذان و اقامه مردان و زنان مانند هم است، یا تفاوت دارد؟, تفاوتى با هم ندارد; ولى اگر زن مایل باشد مى تواند بجاى اذان کامل، تنها چهار تکبیر و شهادتین را بگوید، و بجاى اقامه، دو تکبیر و شهادت به وحدانیت خداوند و نبوت پیامبر اکرم (صلى الله علیه وآله) بدهد. مسأله ۳۴۵: در پنج مورد اذان ساقط مى شود و بنا بر احتیاط واجب باید آن را ترک کرد. یکى از آن موارد، نماز عصر و عشاى زن مستحاضه است که باید بلافاصله آن را بعد از نماز ظهر یا مغرب بخواند. مسأله ۳۴۶: اگر مرد اذان زن را بشنود اذان از او ساقط نمى شود، ولى اگر زن اذان مرد را بشنود از او ساقط مى شود. مسأله ۳۴۷: در جماعتى که مردان و زنان شرکت دارند، اذان و اقامه نماز جماعت را باید مرد بگوید، ولى در جماعت زنان، اذان و اقامه زنان کافى است. <H۳ class=content_h۳>واجبات و مستحبات نماز</H۳>
 حکم نماز پیرزنى که در قرائت و اذکار نمازش غلطهاى زیادى دیده مى شود و قدرت بر اصلاح و تصحیح آنها ندارد، چیست؟, اگر قادر به یاد گرفتن نباشد به همان شکل که مى تواند بخواند. مسأله ۳۴۹: شایسته است در حال ایستادن (به هنگام نماز) مردان کمى پاها را باز بگذارند و زنان به هم بچسبانند.
 بعضى از فقهاء معتقدند که خانمها به هنگام ایستادن در نماز، مستحب است دستها را روى سینه و آقایان روى رانها بگذارند. نظر حضرتعالى چیست؟, بهتر است که زنها هم مطابق معمول دستها را بیندازند. مسأله ۳۵۱: واجب است زنان حمد و سوره نماز «ظهر» و «عصر» را آهسته بخوانند، اما حمد و سوره نماز «صبح» و «مغرب» و «عشاء» را مى توانند بلند یا آهسته بخوانند، ولى اگر نامحرم صداى آنها را بشنود احتیاط مستحب آن است که آهسته بخوانند.
 آیا در مقدار خم شدن براى رکوع، و نحوه گذاشتن دست بر روى زانو به هنگام رکوع، و جلو و عقب بودن زانو در این حال، بین زنان و مردان نمازگزار تفاوتى وجود دارد؟, احتیاط آن است که آنها هم دست‌ها را بر سر زانو بگذارند.
 آیا حضرتعالى علاوه بر مواضع هفتگانه که به هنگام سجده بایدبر روى زمین قرار گیرد، جاهاى دیگرى از بدن زنان مانند آرنجها را مستحب مى دانید که بر زمین بگذارند؟, این کار به قصد رجا خوب است; ولى واجب نیست. مسأله ۳۵۴: چند چیز در سجده به امید ثواب الهى مطلوب است: از جمله این که به هنگام رفتن براى سجده، مردان اول دستها را بر زمین بگذارند و زنان اول زانوها را، و سپس به سجده روند.
 آیا پس از سجده کیفیت خاصى براى نشستن خانمها مطلوب است؟, بهتر است مطابق معمول بنشینند.
 برخى از فقهاء فرموده‌اند: «بر مردها مستحب است که موقع بلند شدن اول دستها و سپس زانوها را از زمین بردارند، ولى خانمها بتدریج و راست بایستند، به صورتى که حجم بدن آنها کمتر ظاهر شود» نظر حضرتعالى چیست؟, رعایت این کار خوب است.
 آیا مستحب است که زنان به هنگام نماز زیور آلات خود را همراه داشته باشند؟, این کار را به قصد رجاء انجام دهند. <H۳ class=content_h۳>برخى از مبطلات نماز</H۳>مسأله ۳۵۸: یکى از مبطلات نماز باطل شدن وضو به هنگام نماز است; خواه عمدا باشد، یا سهوا، و یا از روى ناچارى، ولى خارج شدن خون از زن مستحاضه نماز را باطل نمى کند، به شرط این که به دستورات استحاضه عمل کرده باشد. مسأله ۳۵۹: هر گاه مرد، یا زن نامحرم، و حتى بچه اى که خوب و بد را مى فهمد به نمازگزار یا غیر نمازگزار سلام کند، جواب او واجب است.
 اگر مرد نامحرمى به زن نمازگزار سلام کند، آیا ,جوابش واجب است آرى واجب است.
 خانمى عادت دارد که هموارهآدامس بجود، حال اگر در حال نماز فراموش کند که آدامس در دهان اوست، یا عمدا آدامس را بیرون نیندازد (البته آدامسى که مزه اى ندارد) آیا نمازش باطل است؟ بطور کلى اگر زنى در حال نماز آدامسى که شیرینى آن از بین رفته را در دهان داشته باشد ولى نخورد، نمازش چه حکمى دارد؟ و اگر بجود چطور؟, عمدا این کار را نکند، مگر این که در گوشه دهانش باشد و آن را نجود. <H۳ class=content_h۳>نماز مسافر</H۳>
 مسافرت زن بدون اجازه شوهر چه حکمى دارد؟ نماز و روزه‌اش در سفر چگونه است؟, باید از همسرش اجازه بگیرد و بدون آن، باید نمازش را تمام بخواند; زیرا سفر او معصیت محسوب مى شود، مگر این که سفر واجب باشد.
 آیا زن در وطن تابع شوهر است؟, اگر قصد زن تبعیت از شوهر بوده باشد، از نظر وطن تابع است.
 آیا خروج الزامى زن از وطن، به تبعیت از شوهر، اعراض محسوب مى شود، یا بستگى به قصد و نیت او دارد؟, بستگى به قصد و نیت خود زن دارد; چنانچه امیدوار باشد که شوهر را باز گرداند اعراض نیست و اگر امیدى ندارد اعراض قهرى حاصل است.
 آیا اعراض قهرى براى زنى که قصد جدایى و طلاق از همسرش ندارد، و همسرش نیز تصریح کرده که به وطن زوجه‌اش براى سکونت، هر چند موقت، نمى رود، حاصل شده است، یا آنجا هنوز وطن اوست؟, این، مصداق اعراض قهرى است.
 دخترى شوهر کرده و در شهر دیگرى، که بیش از چهار فرسخ شرعى ازوطنش فاصلهدارد، در منزل شوهرش زندگى مى کند، حکم نماز و روزه‌اش به هنگامى که براى صله رحم به زادگاهش باز مى گردد و کمتر از ده روز مى ماند چیست؟ اگر دختر ملکى در زادگاهش داشته باشد، آیا در حکم مسأله اثر دارد؟, اگر دختر تصمیم دارد با شوهر خود در شهر دیگرى زندگى کند و قصد بازگشت براى اقامت مستمر به شهر پدرى ندارد، نماز و روزه‌اش شکسته است; زیرا اعراض حاصل شده است.
 زنى به عقد دائم مردى، که از شهرستان دیگرى مى باشد، درآمده است، ولى هنوز عروسى نکرده‌اند. آیا قبل از شروع زندگى مشترک، شهرستان شوهر وطن زن نیز محسوب مى شود؟, وطن او محسوب نمى شود.
 حدود بیست سال است که ازدواج کرده و از وطن به شهر محل سکونت شوهرم آمده‌ام و هنوز مشخص نیست که براى زندگى مستمر به زادگاهم بر خواهم گشت، یا نه؟ آیا اعراض قهرى حاصل شده است؟ بطور کلى چند سال دورى از وطن، یا اقامتگاه سابق، اعراض قهرى محسوب مى شود؟, این گونه موارد، و حتى کمتر از آن، اعراض قهرى محسوب مى شود. <H۳ class=content_h۳>نماز جماعت (۱) </H۳>مسأله ۳۶۹: یکى از شرائط نماز جماعت، نبودن حایل و مانع میان امام و مأموم و نیز میان مأمومین نسبت به یکدیگر است، اما اگر مأموم زن باشد حایل میان او و
 آیا دیوار حائل بین صفوف بانوان و آقایان، قاطع صفوف نماز جماعت مى باشد؟, در صورتى که دیوار به قدرى بلند نباشد که دو محل را از هم جدا کند و در واقع همه آنها زیر یک سقف نماز بخوانند، اشکال ندارد. مسأله ۳۷۱: اگر مأموم مرد است امام هم باید مرد باشد; ولى امامت زن براى زنان (با وجود سایر شرائط) مانعى ندارد. مسأله ۳۷۲: زن مستحاضه، بنابر احتیاط واجب، حق ندارد امام جماعت بانوان شود. مسأله ۳۷۳: مستحب است به امید ثواب الهى، امور زیر در جماعت رعایت شود: الف: اگر مأموم یک زن است و امام جماعت مرد است، مأموم در طرف راست امام بایستد، بطورى که جاى سجده‌اش مساوى زانو یا قدم امام باشد و اگر یک مرد و یک زن، یا یک مرد و چند زن باشند، مرد در سمت راست امام و بقیه پشت سر امام مى ایستند و اگر چند مرد یا چند زنباشند، همه پشت سر امام مى ایستند و اگر چند مرد و چند زن باشند، مردها پشت سر امام و زنها پشت سرمردها بایستند. ب: اگر امام و مأموم هر دو زن باشند در یک صف مى ایستند; ولى امام کمى جلوتر مى ایستد.
 طى پرسشنامه اى که بین دانشجویان این دانشگاه توزیع گشت، سؤالاتى در مورد نماز جماعت دانشگاه مطرح شد، از پاسخ هاى جمع آورى شده معلوم شد که اهمیت نماز جماعت و شرکت در آن در مساجد، براى خانم‌ها محل سؤال مى باشد. مثلا بعضى از خانم‌ها بر این باورند که: «مستحب است زنان نماز خود را در خانه بجاى آورند» یا «نماز جماعت آن قدر که براى آقایان ثواب دارد، براى خانم‌ها ثواب ندارد» این قبیل تفکرات مانع حضور برخى از خانمها در نماز جماعت شده است. لطفا نظر مبارک را پیرامون مطالب فوق بیان فرمائید., در شرایط فعلى براى زنان نیز مستحب است که نماز خود را در مسجد وبا جماعت بخوانند و مطمئنا ثواب زیادى دارد<H۳ class=content_h۳>نماز جمعه</H۳>مسأله ۳۷۵: نماز جمعه تنها توسط مردان منعقد مى شود; ولى زنان هم مى توانند در آن شرکت کنند.
 آیا در صورت حصول شرایط وجوب نماز جمعه، این نماز بر زنان نیز واجب مى شود؟, واجب نیست; ولى شرکت آنها در نماز جمعه، مخصوصا در زمان ما، کار خوبى است.
 آیا شرکت بانوان در نمازهاى جمعه و جماعت کراهت دارد؟, شرکت آنها در جمعه و جماعات، با توجه به عناوین ثانویه در عصر و زمان ما، اولى و بلکه گاهى لازم است. مسأله ۳۷۸: امامتزنان در نماز جمعه جایز نیست; هر چند در نمازهاى دیگر، براى خودشان جایز باشد. مسأله ۳۷۹: زنان مى توانند در نماز جمعه شرکت کنند و نمازشان صحیح و مجزى از نماز ظهر است; اما به تنهایى (بدون شرکت مردان) نمى توانند نماز جمعه تشکیل دهند، همانگونه که نمى توانند مکمل (حداقل) عدد لازم (۵نفر) باشند، بنابر احتیاط واجب.
 آیا زن بدون اجازه شوهرش مى تواند در نماز جمعه، دعاى کمیل و راهپیمائى هاى اسلامى، شرکت نماید؟, خروج زن از منزل در غیر واجبات، (مثل تشرف به حج واجب و مراجعه به دکتر) منوط به اجازه شوهر است; مگر در مواردى که اگر به مجالس دینى و مساجد نرود، از اسلام دور مى ماند و تعالیم لازمه اسلامى را فرا نمى گیرد و اخلاق اسلامى را ترک مى کند، یا در آن ضعیف مى شود. در چنین شرائطى شرکت در مراسم مزبور، براى بانوان مانعى ندارد، هر چند شوهر راضى نباشد. <H۲ class=content_h۲>۱۳- احکام روزه</H۲><H۳ class=content_h۳>مقدمه</H۳>روزه یکى از عبادتهاى مهم اسلامى است که در هر سال تنها به مدت یک ماه، ماه مبارک رمضان، بر مسلمانان واجب مى شود. و یکى از بهترین روشهاى خودسازى و تهذیب نفس است. روزه از معدود عباداتى است که گناه بزرگ ریا و خودنمائى نمى تواند در آن نفوذ کند; زیرا شخصى که اهل روزه است و لیاقت بار یافتن به این ضیافت الهى را دارد هرگز به غیر از خدا به دیگرى فکر نمى کند و شخصى که لیاقت این عبادت بزرگ را ندارد و اهل روزه نیست، بلکه اهل ریا و خودنمائى است، لازم نیست روزه بگیرد و تظاهرکند، بلکه بدون این که روزه بگیرد بدروغ خود را روزه دار نشان مى دهد! روزه از ارکان پنجگانه اسلام، ابزار رسیدن به تقوى، سپر آتش جهنم، موجب سلامتى انسان و خلاصه یکى از بهترین ابزار ترقى و قرب الى الله است. <H۳ class=content_h۳>کارهایى که روزه را باطل مى کند</H۳>مسأله ۳۸۱: جویدن غذا براى بچه و همچنین چشیدن غذا و مانند آن و شستشوى دهان با آب یا دارو، اگر چیزى از آن فرو نرود روزه را باطل نمى کند و اگر بدون اراده به حلق برسد اشکالى ندارد، ولى اگر از اول بداند بى اختیار به حلقمى رسد روزه‌اش باطل است و قضا و کفاره دارد.
 اگر شخص جنب عمدا تا اذان صبح غسل نکند، بنابر احتیاط واجب روزه‌اش باطل است; ولى اگر توانایى بر غسل ندارد، یا وقت تنگ است تیمم نماید، اما اگر از روى عمد نباشد روزه‌اش صحیح است. و زنى که از حیض یا نفاس پاک شده و تا اذان صبح غسل نکرده در حکم کسى است که باقى بر جنابت مانده است. آیا باطل شدن روزه به خاطر بقاء بر حیض و نفاس، مخصوص روزه ماه مبارک رمضان و قضاى آن است، یا شامل تمام روزه‌ها مى شود؟, در صورتى که از حیض و نفاس پاک شده باشد، ولى هنوز غسل نکرده است، روزه ماه رمضان و قضاى آن در چنین حالتى اشکال دارد و غیر آن اشکال ندارد، ولى اگر هنوز از حیض یا نفاس پاک نشده است روزه براى او جایز نیست. مسأله ۳۸۴: اگر در ماه مبارک رمضان پیش از اذان صبح از حیض یا نفاس پاکشود و براى غسل وقت نداشته باشد و تیمم کند، روزه‌اش صحیح است، اما اگر براى هیچ کدام از غسل و تیمم وقت ندارد باید بعدا غسل کند و روزه او نیز صحیح است. مسأله ۳۸۵: اگر زن بعد از اذان صبح از خون حیض یا نفاس پاک شود نمى تواند روزه بگیرد، همچنین اگر در اثناء روزه، خون حیض یا نفاس ببیند، اگر چه نزدیک مغرب باشد. مسأله ۳۸۶: اگر زن پیش از اذان صبح از حیض یا نفاس پاک شود و در غسل کردن کوتاهى کند، بنابر احتیاط واجب روزه‌اش باطل است، ولى چنانچه کوتاهى نکند، مثلا منتظر باشد که حمام باز شود، یا آب حمام گرم شود و تا اذان غسل نکند در صورتى که تیمم کرده باشد روزه او صحیح است.
 اگر زنى که در حال حیض یا نفاس بوده پس از پاک شدن غسل را فراموش کند و تا آخر ماه مبارک رمضان به همین شکل روزه بگیرد و غسل واجب یا مستحب دیگرى هم نکرده باشد، روزه هایش چه حکمى دارد؟, احتیاط واجب آن است که روزه‌ها را قضا کند، ولى کفاره ندارد. مسأله ۳۸۸: زنى که در حال استحاضه است باید غسل خود را، به تفصیلى که در احکام استحاضه گفته شد، به جا آورد و روزه او صحیح است.
 در ماه مبارک رمضان به بیمارى مخصوص خانمها گرفتار شدم، به دکتر متخصص مراجعه کردم، دکتر نوعى کرم جهت استعمال درون رحم تجویز کرد، من مجبورم این کار را با وسیله مخصوصى انجام دهم، آیا این کار مشمول حکم تنقیه (اماله کردن) است کهروزه را باطل مى کند؟, اشکالى ندارد.
 بتازگى خداوند فرزندى به من عنایت کرده است، با توجه به این که فرزند اول من است به هنگام شستن کهنه هایش حالت تهوع و قى کردن به من دست مى دهد و گاهى نیز قى مى کنم، اگر در حال روزه این حالت پیش آید چه حکمى دارد؟, در صورتى که عمدا این کار را نکنید اشکالى ندارد. <H۳ class=content_h۳>برخى از مکروهات روزه</H۳>مسأله ۳۹۱: چند کار براى روزه دار مکروه است، از جمله: الف: سرمه کشیدن، در صورتى که مزه یا بوى آن به حلق برسد. ب: نشستن زن در آب، بنا بر احتیاط.
 آیا مداد کشیدن براى خانمهاى روزه دار، در حکم سرمه کشیدن است و مکروه مى باشد؟ بطور کلى استفاده از لوازم آرایشى براى زنان روزه دار چه حکمى دارد؟, این کار موجب بطلان روزه نیست، ولى بعید نیست که هر چیزى که کار سرمه را کند کراهت داشته باشد. و سایر آرایشها در صورتى که خفیف باشد اشکالى ندارد. <H۳ class=content_h۳>قضا و کفاره روزه</H۳>مسأله ۳۹۳: هرگاه روزه خود را عمدا باطل کند، بعد به مسافرت برود کفاره از او ساقط نمى شود، ولى اگر عمدا روزه خود را باطل کند بعد عذرى مانند حیض، یا نفاس، یا بیمارى براى او پیدا شود کفاره بر او واجب نیست. مسأله ۳۹۴: هرگاه زن روزه دار شوهر روزه دار خود را مجبور به جماع کند، فقط یک کفاره بر او واجب است و لازم نیست کفاره شوهر را بدهد.
 وظیفه خانمى که سال اول تکلیف روزه‌اش را خورده، چیست؟, کفاره ندارد، خواه جاهل مقصر بوده یا قاصر، ولى اگر عمدا و آگاهانه روزه نگرفته کفاره دارد و در تمام صورتهاى مسأله، قضا لازم است. مسأله ۳۹۶: کسى که به واسطه بیمارى، یا حیض، یا نفاس، روزه ماه رمضان را نگیرد و پیش از پایان ماه رمضان از دنیا برود لازم نیست روزه هایى را که نگرفته براى او قضا نمایند. <H۳ class=content_h۳>زنانى که روزه بر آنها واجب نیست</H۳>مسأله ۳۹۷: روزه گرفتن بر زنان باردارى که وضع حمل آنها نزدیک است و روزه براى حمل آنها ضرر دارد واجب نیست، ولى باید براى هر روز یک مد (تقریبا ۷۵۰ گرم) گندم یا جو یا مانند آن به فقیر بدهند (۱)، اما اگر روزه براى خودش ضرر دارد روزه بر او واجب نیست و کفاره هم ندارد، ولى بعدا قضا مى کند.
 از مسأله ۱۴۵۳ رساله حضرتعالى (مسأله فوق) استفاده مى شود که اگر روزه گرفتن براى حمل زنان باردار ضرر داشته باشد روزه بر این دسته از خانمها واجب نیست و بعدا قضا نیز ندارد و فقط باید کفاره مد طعام بدهند. آیا چنین برداشتى صحیح است؟ زنى ۶۳ ساله هستم که شش بچه به دنیا آورده‌ام، در دوران حاملگى و شیر خوارگى بچه هایم (حدود ۱۲ سال) نتوانستم روزه بگیرم، پس از آن نیز تاکنون هر وقت خواستم روزه بگیرم دچار خونریزى معده شده‌ام و با توصیه پزشکان روزه نگرفته‌ام، حال تکلیف بنده چیست؟, در حال حاضر شما مکلف به روزه نیستید و احتیاط آن است که اگر قدرت دارید براى هر روز به اندازه یک مد طعام به شخص مستحقى بدهید، همچنین براى ایام گذشته که روزه نگرفته‌اید و تا سال بعد هم توانائى بر روزه نداشته‌اید.
 دخترى به سن بلوغ رسیده، ولى به واسطه ضعف جسمانى توان روزه گرفتن در ماهمبارک رمضان ندارد و بعد از ماه مبارک هم تا سال بعد نمى تواند قضا کند، حکمش چیست؟, باید کفاره مد طعام بدهد; یعنى براى هر روز معادل ۷۵۰ گرم گندم، یا مانند آن، به فقیر بدهد و قضاى این روزه‌ها بر او واجب نیست. <H۳ class=content_h۳>روزه هاى حرام و مستحب</H۳>مسأله ۴۰۳: روزه گرفتن زن (روزه مستحبى) در صورتى که حق شوهرش از بینبرود بدون اجازه او جایز نیست و اگر حق او از بین نرود نیز بنابر احتیاط واجب باید با اجازه شوهر باشد. مسأله ۴۰۴: براى زنانى که در بین روز از عادت ماهانه یا نفاس پاک مى شوند مستحب است اعمالى که روزه را باطل مى کند ترک کنند، هر چند روزه بر آنها واجب نیست. <H۲ class=content_h۲>۱۴- احکام اعتکاف</H۲>مقدمهاعتکاف یک برنامه مهم خودسازى است که انسان را در مدت چند روز به کلى از مظاهر مادى دنیا جدا مى سازد و در یک عالم روحانى و معنوى غرق مى کند و او را به نگریستن مجدد به برنامه هاى اخلاقى و خودسازى و توبه از گناه و محاسبه و مراقبه وا مى دارد و در مجموع یک تولد ثانوى محسوب مى شود، شایسته است مسلمانان از آن بهره گیرند و این سنت اسلامى را زنده نگه دارند.
 آیا اعتکاف اختصاص به مردان دارد، یا زنان نیز مى توانند معتکف شوند؟, فرقى بین زنان و مردان در استحباب اعتکاف نیست.
 آیا در اعتکاف زن و فرزند، اجازه شوهر و ولى لازم است؟, زن بنابر احتیاط واجب باید از همسرش اجازه بگیرد; ولى فرزندان بالغ احتیاج به اجازه ولى ندارند.
 در ,جواب سؤال ۴۹۹ کتاب استفتائات جدید، جلد دوم، آمده است: «بوئیدن عطریات و بوهاى خوش، هر چند به قصد لذت نباشد، براى معتکف حرام است» با توجه به این مسأله و با توجه به این که غالب مواد آرایشى بانوان داراى بوى خوش است، آرایش نمودن زن معتکف چهحکمى دارد؟ اشکال دارد.
 اگر زن معتکف را طلاق رجعى دهند، تکلیفش چیست؟, اعتکافش باطل مى شود و باید براى ادامه عده به خانه شوهر برود; زیرا زن در مدت عده طلاق رجعى، نباید از خانه شوهر خارج شود. <H۲ class=content_h۲>۱۵- احکام خمس</H۲>مقدمهخمس یکى از عبادات مالى است که تحت شرائط ویژه بر افراد خاصى واجب مى شود. خمس پشتوانه مطمئن و مناسبى براى بیت المال مسلمین مى باشد. خمس قسمتى از خلأ اقتصادى موجود در جامعه اسلامى را پر نموده و بودجه مورد نیاز فعالیتهائى که جنبه دینى دارد را تأمین مى کند.
 آیا تعیین سال خمسى اختصاص به مردها دارد، که به عنوان نان آور و مدیر خانواده هستند، یا شامل زنان خانه دارى که تحت سرپرستى مردها به سر مى برند و عایدات جزیى دارند نیز مى شود؟ در صورتى که ,جواب مثبت است، آیا نحوه محاسبه خمس اموال آنان با مردان متفاوت است؟ هر کس درآمدى زاید بر مخارجش دارد باید سال خمسى داشته باشد و بعد از گذشتن سال اموال خود را تخمیس کند، و تفاوتى بین زن و مرد از این جهت نیست.
 از آنجا که اینجانبه معلم هستم حساب سال جداگانه اى از شوهرم دارم، مى خواستم بدانم که آیا به لوازم مصرفى، که قسمتى از آن در پایان سال اضافه مى آید، مانند لوازم آرایش خانمها، خمس تعلق مى گیرد؟ بطور کلى، آیا لوازم آرایش جزء مؤونه است، یا همه آن خمس دارد؟, این لوازم در حد معقول جزء مؤونه است و هر گاه چیزى از آن آخر سال اضافهبیاید خمس دارد و این در صورتى است که باقیمانده واقعا قیمت داشته باشد. مسأله ۴۱۱: در میان بسیارى از خانواده‌ها معمول است که جهیزیه دختران را تدریجا تهیه مى کنند، چنانچه سال بر آن بگذرد خمس آن واجب است; ولى در مناطقى که اگر جهیزیه را قبلا تهیه نکنند عیب محسوب مى شود، یا این که تهیه آن جز به صورت تدریجى مشکل است، خمس ندارد.
 دخترى شاغل و در سن ازدواج مى باشم، بر خلاف آنچه در بین مردم متداول است، من به تدریج جهیزیه‌ام را تهیه نمى کنم، بلکه پولى که هر ماه بدست مى آورم را تبدیل به طلا نموده و نگهدارى مى کنم تا به هنگام نیاز جهیزیه را یکجا تهیه کنم، تا هم نیازى به حفظ و نگهدارى نداشته باشد و هم مد روز باشد. آیا به این پس اندازها خمس تعلق مى گیرد؟, آرى به اینها خمس تعلق مى گیرد، ولى چنانچه در زحمت باشند ما به اینگونه افراد اجازه مى دهیم خمس آن را بر ذمه بگیرند و هنگام توانایى بپردازند.
 شغلم آرایشگرى خانمهاست. در ضمن گاهى از اوقات براى همسایه‌ها لباس نیز مى دوزم، آیا به لوازم آرایشگرى و خیاطى خمس تعلق مى گیرد؟, به هر گونه ابزار کار خمس تعلق مى گیرد، ولى اگر وسیله اى را براى زندگى شخصى بگیرید و گاهى از آن براى دیگران استفاده کنید، خمس ندارد.
 آیا به شیربها و مهریه خانمها خمس تعلق مى گیرد؟, خمس ندارد.
 اگر خانمى داراى زینت آلات طلا باشد و برخى از آن نیز هدیهباشد و سال بر آن بگذرد، آیا خمس دارد؟, چنانچه زینت آلات مزبور مورد نیاز و جزء شؤون او بوده باشد خمس ندارد.
 مجبور شدم براى حل مشکلى از مشکلات زندگى، زینت آلاتم رابفروشم، ولى اکنون بیش از یک سال پول آن نزد من است، آیا این پول مشمول خمس است؟, مشمول خمس نیست.
 آیا حقوقى که ازطرف بنیاد شهید به خانواده محترم شهداء پرداخت مى شود مشمول خمس است؟, بنابر احتیاط لازم در سر سال، خمس زیادى را بدهند.
 بیشتر خانمهاى شهر ما قالیباف هستند; ولى معمولا خرید لوازم فرش و نیز فروش فرش و تصرف در پول حاصل از آن، به عهده شوهر است; با توجه به این که بافتن این فرشها چندین سال طول مى کشد، چگونه حساب مى شود؟ آیا خمس آن بر عهده شوهر است، یا خود زن باید بپردازد؟, فرش هنگامى که آماده فروختن شد جزء درآمد آن سال محسوب مى شود و خمس آن بر عهده کسى است که مالک آن فرش و درآمد آن است.
 خانمى زمین موروثى پدرى اش را فروخته و با پول آن خود و فرزندانش جهت عزیمت به حج، ثبت نام نموده‌اند. آیا در صورت گذشتن سال خمسى بر زمین یا پول آن، خمس به آن تعلق مى گیرد؟, ارث مشمول خمس نیست; مگر این که قیمت زمین از زمانى که مال الارث به او منتقل شده افزایش یافته باشد که به افزایش آن خمس تعلق مى گیرد، ولى اگر قبل از گذشتن سال، آن را براى نام نویسى هزینه کرده، دراین صورت چیزى بر او نیست.
 متأسفانه شوهرم اهل پرداخت وجوهات شرعیه نیست، تکلیف من و فرزندانم چیست؟, به شما و امثال شما اجازه مى دهیم که در صورت نیاز در اموال او به مقدار نیازتان تصرف کنید و خمس آن را به ذمه بگیرید و اگر بعدا توانایى پیدا کردید بپردازید و اگر توانایى پیدا نکردید بخشوده خواهد شد.
 چنانچه پدرى که _ نعوذ بالله _ ثروتش از راه حرام بدست آمده، جهیزیه اى براى دخترش تهیه کند، یا هدیه اى به او بدهد، آیا دختر مى تواند از آن استفاده کند؟ راه پاک کردن آن چیست؟, اگر یقین ندارد که از مال حرام است، براى او اشکالى ندارد. و اگر یقین دارد، چنانچه مقدار حرام و صاحبانش شناخته شده نیستند، واجب است خمس آن را بپردازد و بقیه پاک مى شود.
 آیا سیادت از طریق مادر به فرزندان او منتقل مى شود؟, بعضى از احکام سیادت، از جمله گرفتن خمس، منتقل نمى شود و سبب آن در کتب فقهیه نوشته شده است.
 آیا مى توان به زن سیده اى که شوهرش سید نیست، ولى نیازمند است، از سهم سادات کمک نمود تا خرج شوهر و فرزندانش کند؟, اشکالى ندارد.
 چرا وقتى پدر خانواده سید است به فرزندانش سید مى گویند، ولى اگر مادر سید باشد به آنها سید نمى گویند؟, معمولا نسب انسان در عرف از طریق پدر منشعب مى شود، به همین جهت همیشه فامیل کودکان مطابق فامیل پدر ثبت مى شود، و در اسلام نسب خانواده از طریق پدر است;هر چند سیادت مادر نیز سبب احترام فرزند است. <H۲ class=content_h۲>۱۶- احکام زکات</H۲><H۳ class=content_h۳>مقدمه</H۳>زکات نیز از عبادات مالى اسلام است و با شرائط خاصى واجب مى شود. در اهمیت زکات همین بس که خداوند متعال در نزدیک به سى آیه قرآن، پس از دستور به نماز، سفارش به زکات مى کند، گوئى رابطه اى عمیق بین نماز و زکات است، به گونه اى که نماز بى زکات، نماز مقبولى نخواهد بود. (۱) روایات فراوانى نیز در مورد زکات وجود دارد، از جمله در روایتى مى خوانیم که: «مانع زکات و شخصى که زکات بر او واجب شده و نمى پردازد مسلمان از دنیا نمى رود!». (۲)
 من بتازگى ازدواج کرده‌ام، مجموع طلاهایى که همسرم و بستگانش و نیز بستگان و آشنایان خودم به من هدیه کرده‌اند بیش از ۱۵ مثقال معمولى (نصاب اول طلا) مى باشد و اکنون بیش از یک سال است که از آنها استفاده مى کنم، آیا به این طلاها زکات تعلق مى گیرد؟ زکات آن چقدر است؟, زکات تنها به طلاهایى تعلق مى گیرد که به صورت سکه رایج معامله باشد.
 خواهر شوهرم مقدارى از طلاجات خود را جهت استفاده در یکجشن به رسم امانت به من داد و سپس بطور ناگهانى و بخاطر معالجه به خارج از کشور سفر کرد و اکنون بیش از یک سال است که این طلاها نزد من مى باشد واز آن استفاده مى کنم، شخصى مى گفت: «اگر کسى طلا قرض کند و یک سال نزد او بماند، باید زکات آن را بدهد» آیا این مطلب صحیح است و زکات بر من واجب مى باشد؟ زن بیوه اى هستم که براى حفظ ارزش اندک ذخیره اى که دارم بیش از یک سال است که آن را تبدیل به ۳۰ عدد سکه بهار آزادى کرده‌ام. آیا به این سکه‌ها زکات تعلق مى گیرد؟, چون این سکه‌ها بصورت پول رایج معامله در بازار به کار نمى رود زکات ندارد. <H۳ class=content_h۳>مستحقین زکات</H۳>مسأله ۴۲۸: هر گاه شوهر مخارج همسرش را نمى پردازد، ولى زن مى تواند از طریق حاکم شرع یا غیر او حق خود را بگیرد، چنین زنى نمى تواند از زکات استفاده کند. مسأله ۴۲۹: زن مى تواند به شوهر فقیر خود زکات دهد، هر چند شوهر زکات را بگیرد و صرف مخارج آن زن و اولادش کند.
 شوهرم مفقود الاثر گردیده است، جهت طلاق به دادگاه مراجعه کردم قرار شد چهار سال جستجو کنند و پس از آن حکم طلاق را صادر کنند. در این مدت از جهت نفقه واقعا در مضیقه هستم، آیا مى توانم از زکات استفاده کنم؟, آرى، در چنین شرایطى استفاده کردن از زکات مانعى ندارد.
 شوهرم وضع مالى مناسبى ندارد و مخارج خانواده‌اش را به سختى تأمین مى کند، با توجه به این که من سیده هستم، آیا او که سید نیست مى تواند زکات بگیرد و صرف مخارج ما نماید؟, اشکالى ندارد. <H۳ class=content_h۳>زکات فطره</H۳>مسأله ۴۳۲: اگر انسان نانخور کسى باشد، ولى قبل از غروب عید فطر نانخور دیگرى شود، زکات فطره او بر عهده شخص دوم است; مثل این که دختر پیش از غروب به خانه شوهر رود که شوهرش باید فطره او را بدهد. مسأله ۴۳۳: زنى که شوهرش مخارج او را نمى دهد و نانخور دیگرى است فطره‌اش بر عهده کسى است که نانخور او مى باشد و اگر زن غنى است و از مال خود خرج مى کند باید شخصا فطره را بدهد<H۲ class=content_h۲>۱۷- احکام ح__ج</H۲>مقدمهحج یکى از ارکان مهم اسلام، و از بزرگترین فرائض دینى است. حج در تمام طول عمر انسان، طبق شرائط خاصى، یکبار بر انسان واجب مى شود که با انجام آن تولدى دوباره مى یابد و «مانند روزى که از مادر متولد شده از گناهان پاک مى شود» (۱). به بخشى از احکام حج توجه فرمائید:
 زنى مهریه زیادى، که به حد استطاعت حج مى رسد، از شوهرش طلبکار است، آیا به صرف طلبکارى مستطیع شده و حج بر ذمه او مستقر مى شود؟ و هر گاه قبل از گرفتن مهریه از دنیا برود، آیا لازم است شخصى را به نیابت از او به حج بفرستند؟, هر گاه گرفتن مهریه از شوهر براى او عیب نباشد و مشکلى در زندگى او و شوهرش ایجاد نکند، مستطیع است و باید به حج برود. و اگر نرفت، باید ورثه او از مالش بردارند و حج او را اداء کنند.
 مهریه خانمى چند برابر استطاعت او بوده است، آیا بعد از فوت او بر ورثه‌اش واجب است که قبل ازتقسیم اموال او مخارج حج را کسر کنند؟ در بعضى از شهرها رسم شده است که «انجام حج» به عنوان بخشى از مهریه زن در عقد نامه ذکر مى شود، آیا به صرف اجراى عقد با چنین مهریه اى، حج بر زن واجب مى شود، یا حکم دیگرى دارد؟, در صورتى که مشروط به شرط خاصى نباشد و مطالبه کردن زن مشکلى براى او ایجاد نکند مستطیعه است و باید مطالبه کند و به حج برود.
 زن جوانى از طریق شوهر، دوستان و اقوام، در جشن عروسى داراى مقدارى طلا شده که با پول آن مى تواند به حج مشرف شود. آیا این عروس خانم مستطیع است؟ یا چون زمان زینت و آرایش او مى باشد طلاى مذکور جزء مؤونه زندگى او است؟, اگر آن مقدارى که دارد جزء شؤون او در مورد زینت است، مستطیع نیست.
 دخترى هستم که چندى پیش پدرم را از دست دادم، مقدارى ارث به من رسید که کفاف یکى از دو مراسم ازدواج و حج را مى نماید، ولى براى هر دو کافى نیست، آیا با این شرایط مستطیع هستم؟, در صورتى که نیاز به ازدواج دارید و علاوه بر مخارج ازدواج، پول دیگرى براى حج ندارید مستطیع نیستید و حج بر شما واجب نیست. مسأله ۴۳۹: هرگاه زنى مالى دارد که مى تواند با آن به حج برود، ولى بعد از بازگشت، نه شوهر قادر بر تأمین زندگى اوست و نه خودش، حج بر او واجب نمى شود.
 زنى نیاز به همراه دارد و همراه هم مزد مى گیرد و او توانایى پرداخت مزد ندارد، آیا چنین زنى مستطیع است؟, مستطیع نیست.
 خانمى به لحاظ مالى و بدنى و سایر شرایط مستطیع است، ولى طفل شیر خوارى دارد که با غیر او آرام نمى گیرد و نمى تواند او را همراه خود ببرد، آیا او مستطیع است؟, چنانچه جدا شدن از طفل موجب خطر جانى یا بیمارى شدید او، یا سبب عسر و حرج براى دیگران شود مستطیع نیست.
 شوهرم تمام مخارج حج مرا بر عهده گرفته است، ولى متأسفانه او اهل خمس نیست و من نیز از خود مالى ندارم که خمس بپردازم، تکلیف من در ارتباط با هزینه رفت و برگشت، ارز، لباس احرامى و قربانى چیست؟, خمس اینها بر عهده شماست و اگر توانایى ندارید مستطیع نیستید.
 اگر خانمى قبل از ازدواج نذر کرده باشد که حجى بجا آورد و بعد از آن ازدواج کند، آیا در این صورت نیز اجازه شوهر لازم است؟, اجازه شوهر لازم است و شوهر حق ممانعت دارد.
 سازمان حج و زیارت از زنان مستطیعه اجازه رسمى شوهرانشان را مى خواهد و شوهر بعضى از خانمها اجازه نمى دهند، تکلیف زن چیست؟, بعید است آنها در حج واجب اجازه شوهر را بخواهند، زیرا شرعا اجازه شوهر شرط نیست.
 اگر زوج، زوجهعقد بسته خود را از رفتن به عمره منع کند، با توجه به این که زوجه هنوز در خانه پدرش بسر مى برد و نفقه خور همسرش نمى باشد، اگر در این حال عازم سفر عمره گردد، آیا سفر زوجه معصیت است؟ آیا احرام او صحیح مى باشد؟ بطور کلى وظیفه زوجه چیست؟, احتیاط واجب آن است که رضایت شوهر را جلب کند، ولى حج و عمره او درهر حال صحیح است، اما احتیاط آن است که نمازهاى خود را جمع بخواند و اگر سفر اول او باشد، خواه براى حج و یا عمره، اجازه شوهر شرط نیست.
 دخترى هستم که مادرم قبل از بلوغ مرا به حج برده و تمام اعمال نیابت بردار را از طرف من انجام داده و اعمالى را که خود مى توانستم انجام دهم، مرا وادار به انجام آن نموده است، آیا هم اکنون که استطاعت مالى دارم، دوباره حج بر من واجب است؟ در صورت عدم وجوب مى توانم ازدواج کنم؟, هرگاه تمام اعمال را مطابق وظیفه انجام داده‌اید، از احرام خارج شده و مى توانید ازدواج کنید و چنانچه استطاعت مالى و سایر شرایط را دارید مستطیع هستید و حجة الاسلام بر شما واجب است.
 با توجه به این که دولت (به خاطر خطرات احتمالى) از رفتن زنان حامله به حج جلوگیرى مى کند، آیا از نظر شرعى آنان مستطیعه هستند؟, چنین زنانى مستطیع نیستند. (۱)
 دختر باکره اى که عقل و شعور کافى دارد و به سن بلوغ رسیده، آیا مى تواند بدون اذن پدر، خود را به عقد دائم یا موقت مردى در آورد؟, جایز نیست، بنابر احتیاط واجب.
 شخصى مایل به ازدواج با دخترى است که خودش او را پسندیده است، اما والدینش فرد دیگرى را در نظر دارند، به گونه اى که اگر با او ازدواج نکند حتما باعث ناراحتى پدر و مادر مى گردد، آیا اطاعت از والدین در این صورت واجب است؟, رعایت نظر پدر و مادر در این گونه مسائل واجب نیست، ولى اگر بتواند موافقت آنها را جلب کند بهتر است.
 اگر در نکاح موقت باکره بالغه رشیده، بنا بر دخول نباشد، یا دختر عدم دخول را شرط نماید، آیا اذن ولى شرط است؟, اذن ولى در تمام موارد شرط است، بنابر احتیاط واجب.
 اگر مرد مقلد مرجعى باشد که معتقد است: «ازدواج موقت دختر باکره بدون اجازه پدرش جایز است»، ولى دختر مقلد کسى است که مى گوید: «احتیاط واجب کسب اجازه پدر است» آیا آن مرد مى تواند این دختر را بدون اجازه پدرش عقد کند؟, دختر بنابر احتیاط واجب نمى تواند بدون اجازه پدر ازدواج کند.
 براى ازدواج با دختر باکره اذن پدر یا ولى شرط است، آیا در این مسأله، ازدواج موقت با دائم فرق دارد؟, احتیاط واجب آن است که اجازه بگیرند و تفاوتى بین ازدواج موقت و دائم نیست.
 دختر جوانى بدون اذن پدر و مادر خود به خانه کسى مى رود و به درخواست پسر و دختر عقد نکاح آنان بدون رضایت پدر اجرا مى شود و اعمال مترتب بر ازدواج انجام مى گیرد، در حالى که اگر دختر با پدر مشورت مى کرد مانعى وجود نداشت، حکم عقد در صورت تحصیل رضایت و عدم تحصیل رضایت پدر چیست؟, بهتر این است که بعدارضایت پدر را جلب نماید.
 آیا دختر باکره اى که پدر و جد پدرى ندارد، به هنگام ازدواج باید از برادر، یا عمو، یا دایى، یا مادرش اجازه بگیرد، یا اصلا نیازى به اجازه ندارد؟, احتیاط این است که از بعضى بزرگترهاى فامیل اجازه بگیرد; مخصوصا برادر بزرگتر.
 طبق فتواى مراجع عظام در صورتى که پدر یا جد پدرى غایب باشد و دختر باکره احتیاج به شوهر داشته باشد، اجازه ولى ساقط مى شود. معناى «احتیاج داشتن به شوهر» چیست؟, منظور این است که به سنى رسیده که هرگاه شوهر نکند به زحمت یا خطر مى افتد.
 اگر دختر باکره اى با پسر هم شأن شرعى و عرفى خود قصد ازدواج داشته باشد، آیا اذن پدر ساقط است؟, در فرض مسأله، اگر پدر مخالفت کند، اذن او ساقط مى شود.
 به نظر حضر تعالى آیا کفو شرعى کافى است، یا کفو عرفى هم لازم است؟ منظور از کفو شرعى و عرفى چیست؟, منظور از کفو شرعى آن است که مسلمان باشد و منظور از کفو عرفى آن است که از نظر شؤون اجتماعى با هم متناسب باشند و مراعات کفو عرفى لازم نیست; مگر در جایى که دختر رشد فکرى کافى ندارد و ولى براى او شوهر انتخاب مى کند.
 براى خاله بنده خواستگارهاى زیادى آمده است که بیشتر آنها افرادى متدین بوده‌اند، ولى پدر بزرگ من، که پدر خاله‌ام مى باشد، آنها را رد کرده است. اومى گوید فقط باید با فامیل من ازدواج کند. تکلیف خاله من چیست؟, هر گاهخواستگاران با او تناسب داشته‌اند و کفو شرعى و عرفى او بوده‌اند، او حق نداشته آنها را رد کند. همچنین حق ندارد اصرار بر ازدواج با فامیل کند و اجازه و اذن او در این موارد ساقط است; ولى در عین حال اگر بتواند رضایت پدر را به دست آورد کار خوبى کرده است.
 در بعضى از مواقع پسران و دختران مجرد، که رشید مى باشند، به اتفاق هم به حقیر مراجعه و اعلام مى نمایند که چندین بار خانواده پسر از خانواده دختر خواستگارى کرده، ولى پدر دختر بى جهت با ازدواج آنها مخالفت مى کند که این امر باعث افسردگى دختر و پسر شده است. بدین جهت پسر و دختر اصرار دارند که عقد آنها بدون اذن ولى دختر خوانده شود; چون در عسر و حرج خاصى بسر مى برند. آیا در این گونه موارد اذن ولى دختر ساقط مى شود؟, اگر شوهرى که براى دختر پیدا شده شرعا و عرفا کفو و مناسب او باشد، پدر حق مخالفت ندارد; ولى باید تحقیق کرد که چرا پدر مخالفت مى کند.
 اگر پدر دختر اجازه ازدواج ندهد، در حالى که دختر بر اثر ترک ازدواج به گناه مى افتد، آیا در این صورت هم اجازه او لازم است؟, در صورتى که همسر مناسب شرعى و عرفى پیدا شود و پدر مخالفت کند رضایت او شرط نیست.
 آیا در سقوط اذن ولى دختر باکره در صورت وجود کفو شرعى و عرفى براى دختر، انحصار کفو شرط است؟ مثل این که مانند این پسر که به خواستگارى او آمدهدیگر نخواهد آمد، یا انحصار شرط نیست، هر چند مانند این خواستگار، که ولى دختر با او مخالف است، افراد دیگرى هم باشند و همه آنها کفو شرعى و عرفى دختر باشند، اذن ولى ساقط است؟, در صورتى که ولى با کفو شرعى و عرفى مخالفت کند، اجازه او ساقط است; خواه کسان دیگر باشند یا نباشند.
 دختر و پسرى (العیاذ بالله) رابطه نامشروع داشته‌اند که در نتیجه دختر حامله مى شود و در هفت ماهگى به وسیله پسر سقط جنین انجام مى شود، آیا ازدواج آنان با یکدیگر، با توجه به عدم موافقت پدر دختر، جایز است؟, در اینجا اجازه پدر دختر شرط نیست; ولى بهتر است با موافقت او اقدام کنند.
 اگر پرده بکارت دخترى بر اثر ورزش و مانند آن زایل شود، یا دخترى به عقد مردى درآید و قبل از عروسى طلاق بگیرد، و یا در حین عقد از طریق غیر متعارف آمیزش کنند، ولى بکارت او محفوظ باشد. آیا در این موارد سه گانه اذن پدر ساقط مى شود؟ بطور کلى دختر باکره که در ازدواج نیاز به اجازه ولى دارد، به چه دخترى گفته مى شود؟, در صورتى که دختر شوهر کند و سپس طلاق بگیرد در مرتبه بعد بدون اذن ولى مى تواند ازدواج کند.
 پدرى دختر صغیره خود را، که کمتر از ۹ سال دارد، بدون اطلاع او به عقد مردى، که ۲۵ سال از او بزرگتر است و همسر دیگرى هم دارد، در آورده است. دختر پس از بلوغ نارضایتى خود را اعلام و اصرار بر طلاق مىنماید، ولى شوهر حاضر به طلاق نمى شود، آیا عقد فوق صحیح است؟, چنانچه این عقد به مصلحت دختر نبوده باطل است و دختر مى تواند بدون طلاق شوهر کند; ولى اگر دختر بعد از بلوغ رضایت داده نمى تواند آن را بر هم زند.
 آیا پدر و جد پدرى در امر ازدواج بر فرزند صغیر خود ولایت دارند؟, با توجه به این که ولایت پدر و جد پدرى منوط به مصلحت صغیر است و در عصر و زمان ما غالبا غبطه و مصالح صغیر در ازدواج نمى باشد، بنابراین پدران، جز در موارد استثنائى، حق ندارند صغیر یا صغیره را به عقد کسى در آورند.
 مى خواهم دخترى را به عقد موقت در آورم، ولى نمى دانم پدر او راضىاست یا نه؟ اگر دختر بگوید: «پدرم راضى است» آیا حرف او قابل قبول است؟, احتیاط آن است که خودتان از پدر دختر اجازه بگیرید. <H۳ class=content_h۳>شرایط مجاز و غیرمجاز در عقد نکاح</H۳>
 آیا زن مى تواند در موقع اجراى عقد نکاح با شوهرش شرط کند که تحصیل یا تدریس خود را همچنان ادامه دهد و در جلسات مختلف شرکت کند؟, مانعى ندارد.
 آیا زن مى تواند شرط کند که از طرف مرد وکیل در طلاق خویش باشد؟ آیا این شرط، در ضمن عقد ازدواج تحقق مى یابد، یا باید عقد لازم دیگرى انجام شود؟, این شرط مى تواند در ضمن عقد ازدواج، یا عقد لازم دیگرى باشد.
 آیا زن مى تواند حق وکالت در طلاق خویش را براى فرد ثالثى، مثلا پدرش، به عنوان شرط ضمن العقد قرار دهد؟ وآیا باید چنین شرطهایى را به هنگام عقد ازدواج قرار داد، یا بعد از عقد نیز مى توان در ضمن عقد لازمى شرط کرد؟, قرار دادن وکالت براى فرد ثالث در عقد ازدواج اشکال ندارد، و بعدا نیز مى توان آن را در ضمن معامله دیگرى، هر چند بعد از ازدواج باشد، قرار داد.
 اگر زن مهریه خود را ببخشد، مشروط بر این که تا او زنده است شوهرش همسر دیگرى اختیار نکند، لطفا بفرمائید: الف: آیا این شرط از نظر شرعى صحیح است؟, اشکالى ندارد. ب: اگر مرد بر خلاف شرط عمل کند چه حکمى دارد؟ آیا زن دوم بر او حرام مى شود؟ چنانچه مرد از شرط تخلف کند و ازدواج مجدد نماید، ازدواجش صحیح است و زن دوم بر او حرام نیست; ولى زن اول مى تواند مهریه‌اش را باز پس بگیرد.
 آیا شرط عدم آمیزش و اکتفاء به سایر تمتعات از سوى زن، مخصوصا در عقد موقت، مشروع است؟, مانعى ندارد. <H۳ class=content_h۳>عیوبى که به خاطر آن مى توان عقد را فسخ کرد</H۳><H۴ class=content_h۴>قسمت اول</H۴>مسأله ۴۷۳: زن مى تواند در چند صورت عقد را به هم بزند:۱_ دیوانه بودن شوهر ۲_ نداشتن آلت مردى ۳_ ناتوانى از نزدیکى جنسى۴_ بیضه هاى او را کشیده باشند. مسأله ۴۷۴: هرگاه به خاطر ناتوانى مرد از نزدیکى، زن عقد را بر هم زند، شوهر باید نصف مهریه او را بپردازد، ولى اگر به خاطر یکى دیگر از عیبهایى که گفته شد مرد یا زن عقد را به هم بزند، اگر با هم نزدیکى نکرده باشند چیزى بر مرد نیست و اگØјϙǠباشند، بنابر احتیاط واجب باید مرد تمام مهر را بپردازد.
 شوهرمپزشک محترمى بود; ولى متأسفانه پس از چند سال زندگى مشترک، مبتلا به جنون شد. اختلال حواس او را به دادگاه اعلام کردم و پزشک قانونى نیز آن را تأیید کرده است. در صورتى که محجور شود نکاح خود به خود فسخ مى شود، یا جهت فسخ نکاح باید به حاکم شرع مراجعه کنم؟, زن مى تواند صیغه فسخ را جارى کند و احتیاط آن است که آن را به اطلاع حاکم شرع برساند.
 اگر زن و شوهرى قبل از ازدواج و نزدیکى، یا بعد از ازدواج و دخول، به مرض جنون ادوارى مبتلا شوند، آیا حق فسخ نکاح را دارند؟, احتیاط آن است که به فسخ قناعت نشود، زوج از طلاق استفاده نماید و زن هم، در صورت موافقت زوج، از خلع استفاده کند.
 اگر مردى قبل از ازدواج از نزدیکى عاجز باشد و زن بعد از مراسم عروسى بفهمد و فورا عقد را بر هم نزند و از شوهر جدا نشود; ولى راضى به عقدنباشد، آیا در این صورت زن مى تواند بدون طلاق شوهر کند؟, در این موارد، زن باید به حاکم شرع مراجعه کند و حاکم یک سال به مرد مهلت مى دهد، اگر درمان شد ازدواج باقى است، در غیر این صورت زن مى تواند نکاح را فسخ کند و احتیاج به طلاق نیست و به فرض که مرد بعد از آن هم خوب شود قابل بازگشت نیست; مگر به ازدواج جدید.
 اینجانبه مدت دو سال و نیم است که به عقد دائم فردى درآمده‌ام که به علت ناتوانى جسمى قادر بهتصاحب بنده نبوده و هنوز هم باکره مى باشم. لطفا در این خصوص به سؤالات زیر پاسخ دهید: الف: آیا این مورد، از موارد فسخ است؟ ب: آیا شرعا مستحق نفقه مى باشم؟ ج: سایر حقوقى که به بنده تعلق مى گیرد چیست؟, در صورتى که به عیب او رضایت نداده باشید، حق فسخ دارید و چنانچه حکم را نمى دانسته‌اید و فسخ نکرده‌اید و آماده تمکین بوده‌اید، حق نفقه دارید و در صورت جدا شدن با فسخ، هرگاه عروسى نشده باشد، حق نصف مهر را دارید.
 اگر در مدت یک سال مهلت به فرد عنین، زوجه از تمکین خوددارى کند، آیا بعد از اتمام مدت، زوجه حق فسخ دارد؟, چنانچه درمان او نیاز به همبستر شدن با زوجه دارد، در صورت عدم تمکین زوجه، باید مدت تمکین تجدید شود.
 زوجه مدعى ناتوانى جنسى زوج است، ولى زوج براى نفى ادعاى زوجه حاضر نیست اعمالى از قبیل معاینه دکترهاى عدول و مجامعت با زوجه را انجام دهد و نفقه زوجه را نیز نمى پردازد، حکم شرعى این زوجین را بیان فرمائید., اگر زوج نسبت به ترک انفاق، اصرار داشته باشد و حاضر به انجام وظیفه شرعى نشود، حاکم شرع مى تواند زوجه را مطلقه سازد و یا حق او را از زوج بگیرد و نسبت به اتهام عنین بودن، اگر این امر از ابتداى زوجیت بوده و زوج حاضر بهآزمایش نشود و بر آن اصرار ورزد، باز حاکم شرع مى تواند زوجه را مطلقه سازد. ضمنا توجه داشته باشید هر گاه ثابت شود زوج عنین است، باید یک سالمهلت داد، اگر بیمارى او خوب نشد زوجه حق فسخ دارد و مى تواند نصف مهر خود را بگیرد.
 با توجه به پیشرفت علوم پزشکى، در صورتى که با آزمایشات متعدد اطمینان حاصل شود که زوج عنین است، آیا باز هم یک سال مهلت دادن لازم است؟, آرى لازم است و باید به او فرصت معالجه داد.
 زنى پس از سالها ازدواج بچه دار نشده است، دکتر تشخیص داده که عیب از مرد مى باشد، اکنون زن مى گوید: «شوهرم فاقد بیضه است» و بدین جهت بچه دار نشده است، آیا زن مى تواند عقد را فسخ کند؟, در صورتى که آگاهى بر این امر نداشته، مى تواند فسخ کند; مگر این که بعد از آگاه شدن راضى شده و با او زندگى کرده باشد.
 شخصى، از دخترى، که در افغانستان بسر مى برد، براى پسرش، که در ایران است، خواستگارى مى کند، دختر راضى مى شود مشروط بر این که تعریف و توصیف هایى که پدر داماد از پسرش کرده مطابق با واقع باشد، پس از آن که دختر به ایران مى آید متوجه مى شود آن توصیفها کاملا دروغ بوده و پدر و مادر پسر، عکس شخصى دیگر را به عنوان عکس فرزندشان به دختر نشان داده‌اند! آیا عقدى که خوانده شده صحیح است؟, در فرض مسأله دختر حق فسخ دارد.
 زوجه اى در دوران عقد متوجه بیمارى روحى و عصبى صعب العلاجى در شوهرش مى شود، بگونه اى که عوارض بیمارى (شوک هاى عصبى، ضعف شدید جسمى، بى ثباتى شخصیتى، نا بینایى موقت، غشو مانند آن) زندگى را براى وى مخاطره آمیز ساخته است. نظر به ترس و نگرانى زوجه از زندگى مشترک و ضرورتدرمان چند ساله و نبودن عزم جدى بر معالجه از سوى زوج و خانواده‌اش، آیا زوجه حق فسخ دارد؟ حکم مهریه و نفقه چیست؟, در صورتى که قبلا زوج و کسان او اظهار داشته‌اند که از سلامت کامل برخوردار است، زوجه مى تواند به عنوان تدلیس، نکاح را فسخ کند، در غیر این صورت هر گاه ثابت شود زندگى با آن مرد مستلزم عسر و حرج شدید است حق دارد از حاکم شرع تقاضاى طلاق کند و طلاق در این صورت جنبه خلع خواهد داشت که معمولا با بذل مهریه انجام مى شود; مگر این که با زوجه توافق دیگرى شود.
 هر گاه شخصى به خواستگارى دخترى برود و بگوید: «همسر و فرزندى ندارم» و دختر با این شرط آماده ازدواج با او شود و بعد از عقد معلوم شود که مرد دروغ گفته است، آیا زن حق فسخ دارد؟, در تمام مواردى که مرد یا زن اظهار صفاتى کنند که موجب کمال باشد و یا حتى موجب کمال نباشد، ولى رضایت طرف مقابل به خاطر وجود آن صفات باشد و بعدا کشف خلاف گردد، در تمام این موارد طرفى که اغفال شده خیار فسخ دارد و مى تواند بدون طلاق عقد نکاح را بر هم بزند.
 زوج در موقع ازدواج، با اشتغال زوجه در خارج از منزل موافقت کرده و متعهد شده که ممانعت نکند، حال پس از گذشت چند سال از ازدواج و اشتغال زوجه، زوج مانع ادامه کار او شده است، آیا زن در اینجا حق فسخ دارد؟, آرى، اگر شوهر تخلف از شرط کند، زوجه مى تواند نکاح را فسخ کند. <H۴ class=content_h۴>قسمت دوم</H۴>
 والدینم مرا بالاجبار به عقد شخصى در آوردند، شوهرم پس از مدتى مانع انجام فرائض دینى ام شد و معلوم گشت که او شیعه نیست و حتى مرا در صورت باقى ماندن بر مذهبم تهدید به مرگ کرد، تکلیف من چیست؟, در فرض مسأله شما مى توانید به دادگاه شکایت کنید، اگر او از کارش دست بر نداشت و حاضر به طلاق نشد، حاکم شرع مى تواند شما را طلاق دهد. و اگر ازدواج شما بالاجبار بوده از اول باطل بوده است و احتیاج به طلاق ندارد و اگر شما راضى به ازدواج شده‌اید، در حالى که او خود را به عنوان شیعه معرفى کرده و از مذهب او آگاه نبوده‌اید، حق فسخ دارید و نیازى به طلاق نیست.
 اگر زن بعد از عقد بفهمد که شوهرش معتاد است، آیا مى تواند عقد را فسخ کند؟ تکلیف مهریه چه خواهد شد؟, اگر زن در موقع عقد شرط کند که هر گاه شوهرش مثلا مسافرت نماید، یا معتاد به مواد مخدر گردد، یا خرجى او را ندهد، اختیار طلاق با او باشد، این شرط باطل است; ولى هر گاه شرط کند که او از طرف شوهرش وکیل باشد که هر گاه این کارها را انجام دهد خود را مطلقه کند، این وکالت صحیح است و در چنین صورتى حق دارد خود را طلاق دهد.
 اگر زن بعد ازازدواج بفهمد شوهرش مسلمان نیست، حکمش چیست؟, نمى تواند با او زندگى کند و ازدواجش باطل است. مسأله ۴۹۰: هر گاه مرد بعد از عقد بفهمد که زن او یکى از هفت عیب زیر را دارد مى تواند عقد را فسخ کند: ۱_ دیوانگى ۲_ بیمارى خوره ۳_ برص (پیسى) ۴_ کور بودن ۵_ شل بودن، بطورى که آشکار باشد. ۶_ إفضا شدن (یعنى راه بول و حیض او، یا راه حیض و غائط او، یکى شده باشد و بطور کلى پارگى طورى باشد که قابل استفاده براى آمیزش جنسى نباشد) ۷_ گوشت، یا استخوان، یا غده اى در او باشد که مانع نزدیکى شود.
 چنانچه مردى، پس از گذشت دو سال از زندگى مشترک زناشوئى متوجه شود که همسرش در طول دو سال گذشته با خدعه، بیمارى هاى خویش را، که فلج مثانه و اگزیما بوده و از کودکى به آن مبتلا مى باشد، از شوهر پنهان نموده، در حالى که به هنگام عقد خود را سالم معرفى کرده است، در فرض سؤال، آیا مرد حق فسخ نکاح را دارد؟, در فرض مسأله اگر مرد بعد از اطلاع رضایت به این ازدواج نداده حقراضى به ازدواج شده‌اید، در حالى که او خود را به عنوان شیعه معرفى کرده و از مذهب او آگاه نبوده‌اید، حق فسخ دارید و نیازى به طلاق نیست. فسخ دارد، و ضرر و زیانهائى را که بر او وارد شده مى تواند از کسانى که تدلیس کرده‌اند بگیرد.
 پس از ازدواج معلوم شد که در قسمتهاى بالاى پاى زوجه آثار سوختگى قدیمى بطور ضعیفبجا مانده است و از طرفى پرده بکارت از نوع گوشتى و بسیار ضخیم است که عمل دخول بدون اقدام به عمل جراحى ممکن نیست; در حالى که قبل از ازدواج در خصوص سلامتى زوجه، هیچ مذاکره اى انجام نشده است، آیا در این مورد، مرد حق فسخ دارد؟, در صورتى که با جراحى معمولى مشکل حل شود و عوارض خاصى نداشته باشد، این مقدار عیب باعث فسخ نمى شود.
 اگر تدلیس کننده خود زن باشد و شوهر پس از آگاهى از وجود عیب، نکاح را فسخ کند، موردى که داراى بیمارى روانى، سر گیجه، استفراغ، تشنج، پرخاشگرى و حالتهاى غیر عادى، که ناشى از بیمارى روانى غیر قابل علاج باشد و پزشکان متخصص و شاهدان عینى تصدیق نموده‌اند، آیا چنین فسخى صحیح است؟, هرگاه زن و کسان او طورى وانمود کنند که زن سالم است و در واقع سلامت زن به صورت شرط در ضمن عقد درآید و بعدا کشف خلاف شود، شوهر مى تواند عقد را فسخ کند و اگر دخول نکرده، مهرى براى زن نیست و اگر قبل از آگاهى بر عیب دخول کرده است تمام مهر بر او لازم است و مى تواند آن را از تدلیس کننده بگیرد و اگر تدلیس کننده زن باشد مهر او ساقط است.
 آیا بیمارى ایدز، در هر یک از زن و شوهر، از عیوب موجب فسخ است؟, اگر به گواهى اهل اطلاع این بیمارى در مرحله اى باشد که موجب سرایت و خطر گردد و شوهر حاضر به طلاق دادن نباشد، زن مى تواند طلاق خود را بهوسیله حاکم شرع بگیرد و مرد نیز در این گونه موارد مى تواند زن را طلاق دهد.
 دخترى را به ازدواج پسرم در آورده‌ام و عروسى هم کرده‌اند، حالمعلوم شده که دختر مدتهاست به بیمارى صرع (غش) مبتلا است، خود دختر و دکترش هم تصدیق نموده‌اند، ولى پدر و مادرش این مطلب را پنهان کرده‌اند، حتى دختر مى گوید: «مى خواستم بگویم، اما والدینم مانع شدند» تکلیف عقد و مهریه چیست؟, بیمارى صرع موجب خیار فسخ در عقد نکاح نیست و اگر بخواهد دختر را طلاق دهد، چنانچه عروسى نموده باید تمام مهر را بپردازد; ولى اگر در مذاکرات قبل از عقد یا به هنگام اجراى صیغه عقد، شرط سلامت کرده باشند، شوهر خیار فسخ دارد.
 آیا نبودن بکارت در دختر، باعث جواز فسخ عقد مى شود؟ معنى فسخ چیست؟, در صورتى که شرط بکارت کرده باشد حق فسخ دارد و معمولا در محیطهاى ما، شرط بکارت به عنوان یک شرط ضمنى و از پیش توافق شده مى باشد و معنى فسخ این است که بگوید: «من عقد را فسخ کردم، یا به هم زدم» و به هر زبانى کافى است.
 در صورتى که داماد بخاطر عدم بکارت، نکاح را فسخ کند، چه مقدار از مهریه را باید بپردازد؟ در صورت تدلیس از چه کسى مى تواند بگیرد؟, در صورت شرط بکارت، یا هر شرط کمال و عدم نقص _ خواه به صورت ذکر در عقد باشد، یا قبل از آن _ چنانچه خلاف آن ثابت شود حق فسخ دارد و هر گاه دخولحاصل نشده باشد، مهریه بکلى ساقط است و اگر حاصل شده باشد، مهر المسمى پرداخته مى شود، سپس از کسى که تدلیس کرده مى گیرد.
 اگر زوجه، یا بستگان زوجه، در ازدواج تدلیس کنند و پس از روشن شدن مسأله، نکاح (بعد از نزدیکى) فسخ شود، آیا زوج باید مهر زن را بدهد؟ اگر قبلا پرداخت کرده باشد، مى تواند باز پس بگیرد؟, زوج باید تمام مهر را بدهد و مى تواند به مدلس رجوع کند.
 مواردى که مرد حق فسخ دارد، مانند بیمارى برص (ویتیلیگو)، نقص مادر زادى، افضاء، موانع مقاربت (مانع استخوانى، یا پرده پوستى و مانند آن) همگى امروزه با درمان قابل رفع مى باشد. حال چنانچه مردى پس از ازدواج متوجه موارد مذکور گردد، آیا باز هم اختیار بر هم زدن عقد را دارد؟ چنانچه نیاز به درمان باشد، آیا درمان و هزینه آن، بر عهده زن و خانواده اوست، یا بر عهده شوهر مى باشد؟, هر گاه به سهولت قابل معالجه بوده باشد وزن با هزینه خود اقدام به درمان نماید، خیار فسخ جارى نیست. مسأله ۵۰۰: هر گاه مرد، یا زن، به واسطه یکى از عیوبى که گفته شد، عقد را به هم زنند، احتیاجى به طلاق نیست، همان فسخ کافى است. <H۳ class=content_h۳>محارم و عده اى از کسانى که ازدواج با آنها جایز نیست</H۳>مسأله ۵۰۱: پدر شوهر و جد او هر چه بالا روند و پسر و نوه پسرى و دخترى شوهر، هر چه پائین آیند به زن او محرمند، چه قبل از عقد متولد شده باشند و یا بعد از عقد. مسأله ۵۰۲: زن مسلمان نمى تواند به عقد کافر درآید.
 آیا ازدواج موقت زنمسلمان با غیر مسلمان، مخصوصا اهل کتاب، نیز حرام است؟, آرى حرام است.
 آیا ازدواج زنان و دختران شیعه، با جوانان و مردان اهل سنت، جایز است؟, در صورتى که خوف انحراف نباشد مانعى ندارد; ولى در صورتى که احتمال انحراف عقیدتى باشد جایز نیست.
 آیا ازدواج با پسرى که بظاهر مسلمان است، ولى اهل نماز نیست، حکم ازدواج با کافر را دارد؟, چنین ازدواجى جایز است، ولى باید تدریجا او را دعوت به انجام واجبات نمود. مسأله ۵۰۶: اگر زن شوهر دار (نعوذ بالله) زنا دهد بر شوهر خود حرام نمى شود، ولى چنانچه توبه نکند و بر عمل خود باقى باشد بهتر است شوهر او را طلاق دهد، اما باید مهرش را بدهد. مسأله ۵۰۷: زنى را که سه مرتبه طلاق داده‌اند بر شوهرش حرام مى شود، ولى اگر با شرایطى که در کتاب طلاق آمده، با مرد دیگرى ازدواج کند و سپس طلاق بگیرد مى تواند دوباره با شوهر اول ازدواج کند.
 زن و شوهرى صاحب اولاد نمى شوند، اگر بخواهند بچه اى از شیر خوارگاه بگیرند، براى محرم شدن با آنها چه راهى وجود دارد؟, اگر دختر باشد و پدر آن مرد در حیات باشد مجاز است عقد موقت آن دختر را، براى پدر خویش بخواند تا حکم زن پدر پیدا کند و محرم شود و اگر خواهر آن مرد یا زن برادر او شیر داشته باشد و آن بچه شیر خوار باشد و از شیر آن خواهر یا زن برادرش (با شرائط لازم) بخورد حکم خواهر زاده‌اش را پیدا مى کند ومحرم مى شود. و در صورتى که پسر باشد راه محرمیت آن است که از شیر خواهر یا مادر آن زن فاقد فرزند بخورد تا آن زن، خاله یا خواهر رضائى آن پسر شود و محرم گردد و اگر دوران شیرخوارگى پسر بچه گذشته باشد، راه قابل ملاحظه اى براى محرمیت او نیست. <H۳ class=content_h۳>احکام عقد دائم</H۳><H۴ class=content_h۴>الف: حقوق زن بر شوهر</H۴><H۴ class=content_h۴>۱_ نفقه</H۴>مسأله ۵۰۹: بر شوهر واجب است که غذا و لباس و منزل و لوازم دیگر را مطابقمعمول براى همسر دائمى خود تهیه کند. (حتى هزینه طبیب و دارو و مانند آن) و اگر تهیه نکند بنابر احتیاط بدهکار او خواهد بود، خواه توانایى داشته باشد یا نه.
 آیا بر شوهر لازم است که ماهیانه یا روزانه پولى جهت مخارج همسرش به او بپردازد؟ در صورت وجوب، آیا شوهر حق دارد مورد مصرف پول را تعیین کند؟,مانعى ندارد که شوهر به همسرش در تهیه نفقه وکالت دهد و بر زن لازم است که طبق شرط عمل کند. این در صورتى است که شوهر به زن وکالت در تهیه نفقه بدهد; ولى اگر حق نفقه را به او واگذار مى کند زن در مصرف آن مختار است.
 آیا بر زوج لازم است که آنچه معمولا تمام زنها به آن نیاز دارند را به عنوان نفقه براى زوجه‌اش تهیه کند؟ یا فقط غذا و مسکن و لباس لازم است؟, آنچه واقعا مورد حاجت است و مرد قدرت بر آن دارد بر او لازم است.
 مرسوم است که بین عقد ازدواج و زفاف، مادامى که زن به خانه شوهر نرفته از زوج نفقه نمى گیرد، بنابراین اگر زوجه پساز مدتى در مقام مطالبه نفقه آن زمان برآید، آیا با توجه به این که تمکین کامل ننموده حق نفقه دارد؟, نفقه ندارد.
 شوهر در عقد ازدواج و قبل از دخول مى گوید: «قدرت برگزارى مراسم عروسى را از لحاظ مالى ندارم»، زوجه هم مى گوید: «فقط با رعایت شرایط و تشریفات مرسوم و عرف محل حاضرم به خانه شوهر بروم» در فرض مسأله، آیا زوجه مستحق نفقه مى باشد؟, اگر در عقد نکاح چنین شرطى ذکر نشده، زوجه حق امتناع ندارد، و اگر امتناع کند حق نفقه ندارد.
آیا هزینه دارو و درمان زوجه مریض، با توجه به این که مداواى بیمارى عرفا جزء نیازهاى اولیه هر انسانى مى باشد، نیز جزء نفقه زوجه است؟, مداوا در حد متعارف جزء نفقه است.
 زنى به سبب آتش سوزى در منزل شوهر، در بیمارستان بسترى و سپس فوت مى کند، آیا هزینه بیمارستان او بر عهده شوهر است؟, احتیاط واجب آن است که شوهر هزینه درمان او را بدهد.
 اگر زن جهت دریافت مهریه از تمکین خود دارى کند، در این مدت حق نفقه دارد؟,در صورتى که مهریه بصورت نقد بوده باشد حق دارد قبل از گرفتن آن از تمکین خوددارى کند و حق نفقه هم دارد.
 شخصى براى مدتى از طریق دادگاه زندانى شده است و پس از چندى با حصول برائت یا تحمل حبس آزاد مى شود، اگر در این مدت به عائله تحت تکفل وى از طریق مراجع دولتى نفقه اى داده باشند، یا هیچ وجهى در این مدت نگرفته باشند، آیا آنهاحق مطالبه نفقه گذشته را دارند؟, احتیاط واجب آن است که نفقه آنها را بپردازد، یا با آنها مصالحه کند. مسأله ۵۱۸: هر گاه زن مطالبه خرجى کند و شوهر ندهد مى تواند هر روز، به اندازه خرجى آن روز، بدون اجازه از اموال او بر دارد و احتیاط واجب آن است که این کار با اجازه حاکم شرع باشد و اگر مجبور شود که خودش معاش خود را تهیه کند، در موقعى که مشغول کار است اطاعت از شوهر بر او واجب نیست.
 در تحریر الوسیله، جلد دوم،، آمده است: «اگر زوج حقوق زن را، از قبیله نفقه، نپردازد، ابتدا حاکم زوج را الزام مى کند و در صورت عدم تأثیر، او را تعزیر مى نماید»، آیا مراد از «الزام» صدور حکم قضائى است، یا صدور حکم به الزام؟,منظور این است که حاکم شرع او را مجبور مى کند که نفقه زن را بپردازد و هر گاه ترتیب اثر ندهد او را تعزیر کند.
 آیا براى همسر و فرزندان شخصى که از راه نا مشروع کسب درآمد مى کند، جایز است که از در آمد او استفاده کنند؟, اگر مى دانند نفقه اى که به آنها پرداخته مى شود از همان پول است، تصرف در آن جایز نیست; مگر در حال ضرورت.
 آیا شخص ثالثى مى تواند ضمن عقد ازدواج، نفقه زوجه را تعهد نماید تا هرگاه بین زن و شوهر راجع به نفقه اختلافى به وجود آمد، نفقه زوجه را پرداخت نماید؟ و در این صورت آیا نفقه از زوج ساقط مى شود؟, مانعىندارد که شخص ثالثى ضمانت نفقه را بنماید، و در این صورت نفقه بر عهده او خواهد بود. <H۴ class=content_h۴>۲_ مهریه</H۴>مسأله ۵۲۲: تعیین مهر در عقد دائم واجب نیست و بدون آن عقد صحیح است، ولى چنانچه بعدا با زن نزدیکى کند باید مهر او را مطابق معمول زنهایى که مثل او هستند بدهد.
 شایستگى زنان مسلمان را به چه مهریه اى مى دانید؟ و براى دختران و پسران جوان و پدر و مادرهاى آنان در این زمینه چه توصیه اى دارید؟, اخلاق اسلامى ایجاب مى کند که مهریه‌ها سبک باشد و اصولا ازدواج با هزینه کم انجام گیرد، که مایه سعادت زوجین خواهد شد، و سنگین کردن بار ازدواج شرعا مذموم و عواقب ناگوار و مسؤولیت شدید دارد.
 آیا زوج مى تواند مهریه همسر خود را آموزش تلاوت قرآن قرار دهد؟ در صورت مثبت بودن، اگر مرد تلاش خود را انجام دهد، ولى زن به جهت کند ذهن بودن نتواند یاد بگیرد، وظیفه زوج چیست؟, آموزش قرآن مى تواند مهریه بوده باشد و مرد باید وظیفه خود را انجام دهد، اگر زوجه استعداد نداشت و مرد کوشش لازم را کرد، دین خود را ادا کرده است.
 مرسوم است که عقد را به انضمام یک جلد کلام الله مجید جارىمى کنند، آیا این کار به معنى تعلیم قرآن به زوجه است، تا بر مرد واجب باشد که قرآن را به همسرش تعلیم بدهد، یا معناى دیگرى دارد؟ صفحه۱۵۷, قرار دادن قرآن جزء مهریه کار خوبى است و مفهومش تهیه یک جلد کلام الله مجید براى زوجه است، نه آموزش قرآن; ولىلازم است قیمت آن در موقع عقد تعیین شود، تا مبهم نباشد.
 حد و میزان مهریه چقدر است؟ حداقل و حداکثر آن را بیان کنید., مهر حد ثابتى ندارد، ولى شایسته است از مهریه هاى سنگین پرهیز شود، طبق برخى از روایات زنانى که مهریه سنگین دارند شوم هستند. (۱)
 لطفا پیرامون اقسام سه گانه مهریه; «مهر المثل»، «مهر المسمى» و «مهر السنه»، توضیحى بیان فرمائید., منظور از «مهر المسمى» همان مهرى است که در عقد نامبرده مى شود. و مراد از «مهرالمثل» آن است که مثلا به هنگام عقد نامى از مهر نبرده‌اند در این صورت باید دید مهرامثال آن زن در عرف و عادت چقدر است و به او بپردازند. و منظور از «مهر السنه» مهر حضرت فاطمه زهراء (علیها السلام) است، که معروف است پانصد درهم (دویست مثقال نقره مسکوک) بوده است.
 اگر مردى مهریه همسرش را به قدرى سنگین کرده باشد که معادل حقوق ماهیانه تمام عمرش هم کفاف آن را نکند، چنین مهریه و عقدى چه حکمى دارد؟, کار خوبى نکرده، ولى عقد و مهر باطل نیست; مگر این که در حدى باشد که آن مهریه را سفیهانه بدانند.
 با توجه به این که مورخین مهریه بزرگ بانوى اسلام، حضرت فاطمه زهراء (علیها السلام) را مختلف نقل کرده‌اند: اگر زنى مهریه خویش را، مهر السنه قرار دهد، آیا معادل آن را طلب دارد، یا مهر المثل بر عهده زوج است؟, چنانچه طرفین مى دانسته‌اند که مهر السنه طبق مشهور پانصد درهم نقره است اشکالى ندارد و باید با پول رایج حساب کنند، اما اگر هر دو، یا یکى از آنها آگاه نبوده‌اند، احتیاط آن است که در مورد مقدار مهر با هم مصالحه کنند.
 از آنجا که در زمان ما درهم سکه دار وجود ندارد، آیا معیار قیمت مهر السنه، نرخ نقره معمولى و بدون سکه است؟,در شرایطى که درهم سکه دار وجود ندارد باید فرض را بر این بگیریم که اگر نقره موجود سکه دار و رایج بود چه اندازه به قیمت آن افزوده مى شد؟ اضافه قیمت را بطور تقریبى حساب کنیم و بر آن بیفزائیم و از آنجا که این حکم، یک حکم استحبابى است محاسبات تقریبى در آن ضرر ندارد. مسأله ۵۳۲: در صورتى که مدتى براى دادن مهر در عقد تعیین نشده باشد زن حقدارد مهر خود را فورا مطالبه کند، بلکهمى تواند پیش از گرفتن مهر از نزدیکى کردن شوهر خوددارى نماید، چه شوهر توانایى بر دادن مهریه داشته باشد یا نه; مگر این که عدم توانایى او قرینه بر این باشد که مهر از اول بر ذمه بوده، نه بصورت نقدى.
 هر گاه زن جز به گرفتن مهر، حاضر به تمکین نشود و شوهر قادر بر اداى آن نباشد و در عین حال مى گوید: «طلاق نمى دهم و تا پایان عمر نفقه مى پردازم» حکم این مسأله چیست؟, اولا: زن حق دارد قبل از تمکین مطالبه مهر کند; حتى اگر شوهر قدرت بر پرداخت مهریه نداشته باشد. ثانیا: اگر شوهر قدرت بر پرداخت مهریه ندارد، باید نفقه را بدهد. ثالثا: اگر این امر مدتها ادامه یابد و باعث ضرر و زیان زوجه، یا عسر و حرج شدید او شود، حاکم شرع مرد را وادار به طلاق مى کند و اگر طلاق نداد حاکم شرع طلاق مى دهد و نصف مهر بر ذمه زوج مى ماند تا وقتى که قدرت بر پرداخت پیدا کند.
 آیا حق امتناع زوجه از تمکین، در فرض عدم پرداخت مهریه از سوى مرد، مختص به دخول است، یا شامل سایر استمتاعات و یا اطاعت از زوج در امور لازمه (از قبیل اقامت در منزل شوهر یا مسافرت با اذن او) نیز مى گردد؟, ظاهر این است که زن مى تواند بدون گرفتن مهر معجل، خود را مطلقا تسلیم شوهرنکند و در این مدت بر زوج واجب است نفقه او را بدهد.
 زوجه از شوهر خود تمکین نموده، ولى زوج قدرت نزدیکى با وى را، به علت عدم قدرت جنسى، نداشته است; وى اکنون تمکین مجدد را، منوط به دریافت کل مهریه مى نماید. آیا به علت عدم دخول، حق زوجه به قوت خود باقى است، یا در فرض مسأله، حق او ساقط شده است؟, حق زوجه در گرفتن مهریه قبل از تمکین مجدد ثابت است; مشروط بر این که مهر حال بوده باشد، نه بر ذمه زوج. صفحه۱۶۰
 هر گاه مهریه حال (نقد) باشد و شوهر قدرت پرداخت آن را بصورت یک جا نداشته باشد و در صورت تقسیط بتواند ظرف چند سال بپردازد، آیا دادگاه مى تواند بدون توافق زوجه با تقسیط مهریه; با وصول اولین قسط مهریه (بدون رعایت حق عدم تمکین زوجه) وى را مجبور به تمکین نماید؟, در صورتى که قرائنى، مانند سنگین بودن مهریه و عدم تمکن زوج به هنگام اجراى عقد، چنین نشان دهد که مهریه یکجا قابل پرداخت نیست، بلکه منظور تدریجى، یا عندالقدرة و الاستطاعه بوده است، باید زن با گرفتن قسط اول تمکین کند.
 مردى زنى را به عقد خود درآورده، ولى هنوز عروسى نکرده‌اند، اما زن از طریق انزال در محل باردار شده است، اگر قبل از عروسى از هم جدا شوند، آیا مهریه تنصیف مى شود؟, هر گاه مرد سبب باردار شدن زن شده، احتیاط واجب آن است که تمام مهر را بدهد; هر چند دخول نکرده باشد.
آیا زوجه غیر مدخوله بعد از فوت زوج، مستحق تمام مهریه است، یا نصف آن؟, مستحق تمام مهر است.
 آیا در صورت فوت زوجه قبل از دخول، مهریه وى نصف مى شود؟, تمام مهر را مى برد، تنها طلاق است که سبب تنصیف مى شود.
 آیا آمیزش با زوجه در دوره نامزدى نیز موجب پرداخت مهریه کامل، در فرض متارکه و طلاق، مى گردد؟, آرى موجب پرداخت مهریه کامل مى گردد.
 آیا بین باکره و زنان دیگر، در این مورد که دخول باعث مهر کامل و عدم دخول باعث تنصیف مهریه مى شود، فرقى هست؟, فرقى میان باکره و غیر آن از این جهت نیست.
 مهریه خانمى چهل سال قبل دو هزار تومان تعیین شده است، و اکنون تقاضاى اداء آن را دارد، شوهر حاضر است همان مبلغ را بپردازد، ولى زن مى گوید: «شوهرم در آن زمان مهریه را یک ساعت آب و نصف منزل قرار داد و من هم قبول کردم، ولى بخاطر مشکل ثبتى، همان مبلغ دو هزار تومان قرار داده شد» اکنون با توجه به تورم شدید حکم این مسأله چیست؟, اگر آن زن ثابت کند که مهریه واقعى همان آب و منزل بوده، حق دارد آن را بگیرد، و اگر مهریه دو هزار تومان بوده، مى تواند معادل آن را به قیمت امروز (طبق نرخ متوسط تورم اجناس) بگیرد. در سایر مطالبات نیز حکم همین است; یعنى هر گاه فاصله زمانى و تورم زیاد باشد به قیمت روز محاسبه مى شود.
 هفده سال پیش به عقد مردى در آمدم و در این مدت علیرغم تمام مشکلات همراهاو بودم، وى هم اکنون صاحب ۲۵ ملیون تومان سرمایه است و اقدام به ازدواج مجدد کرده و مرا طلاق داده است، با توجه به تنزل شدید ارزش پول، آیا مى توانم مهریه‌ام را به قیمت امروز بگیرم؟ آیا در برابر زحماتى که براى بچه هایش کشیده‌ام و خدماتى که براى خودش انجام داده‌ام، چیزى به من مى رسد؟, چنانچه ارزش مهریه نسبت به زمان گذشته تفاوت کلى کرده، باید به قیمت امروز بپردازد و اگر در مقابل خدمات شما قول داده است که جبران کند موظف است به قولش عمل کند.
 شخصى که با پدرش زندگى مى کرده از دنیا رفته و هیچ گونه مالى از خود نداشته است، آیا مهریه زوجه او بر پدرش مى باشد؟, مهریه زن بر عهده شوهر است، نه پدر; مگر این که پدر شوهر آن را تضمین کرده باشد، یا مزد کارهاى فرزندش را نداده باشد و آن مزد به اندازه مهریه یا بیشتر از آن باشد.
 پدر داماد قسمتى از مهریه عروسش را بر ذمه مى گیرد، ولى قبل از عروسى و پس از عقد، یعنى هنگامى که مى خواستند مهریه را ثبت کنند از تعهدخود استنکاف مىورزد و داماد مهر را به وجه نقد مصالحه و بر ذمه خود مى گیرد و سپس عروسى واقع مى شود، آیا عروس مى تواند مدعى آنچه بر ذمه پدر شوهر بوده است، شود؟, اگر موقع خواندن صیغه عقد بر ذمه گرفته موظف است بپردازد و بازگشت جایز نیست.
 در صورت اختلاف زوجین در مقدار و وصف مهریه، قول کدامیک مقدم مى شود؟ اگر هیچ کدام دلیلى جهت ادعاى خود نداشته باشند چطور؟, چنانچه زوج مدعى مقدار کمتر است، قول او پذیرفته مى شود، مگر این که دلیلى بر خلاف آن اقامه شود. <H۴ class=content_h۴>۳_ حق آمیزش و همخوابى</H۴>مسأله ۵۴۷: مرد نمى تواند بیش از چهار ماه، نزدیکى با همسر دائمى خود را ترک کند، بلکه اگر زن جوان باشد و در این مدت بیم آن مى رود که به گناه بیفتد احتیاط واجب آن است که طورى رفتار کند که او به گناه نیفتد.
 با توجه به مسأله بالا، اگر زنى جوان نباشد، ولى اگر شوهر به آمیزش یکبار در چهار ماه اکتفاء کند بیم گناه بر او مى رود، در این صورت مرد در برابر او چه وظیفه اى دارد؟, احتیاط واجب آن است ترتیبى بدهد که او آلوده گناه نشود. مسأله ۵۴۹: مرد حق ندارد زن دائمى خود را طورى ترک کند که نه مانند زن شوهردار باشد و نه بى شوهر; ولى واجب نیست هر چهار شب یک شب نزد او بماند، اما اگر همسرهاى متعدد دارد باید در میان آنها از این جهت با عدالت رفتار نماید.
 آیا شوهر حق دارد بدون رضایت همسرش از انزال نطفه خوددارى کند و به آمیزش تنها قناعت کند؟, مانعى ندارد، ولى در مورد آمیزش واجب، بدون رضایت همسر نمى تواند این کار را انجام دهد
 آیا زن حق دارد از شوهر بخواهد که به جاى آمیزش واجب (هر چهار ماه یکبار) از راههاى دیگر او را ارضاء کند؟, در صورتى که طرفین راضى شوند مانعى ندارد.
 اگر شخصى دوهمسر داشته باشد، آیا لازم است یک شب را نزد یکى، و شب بعد را نزد دیگرى باشد؟ یا از هر چهار شب باید یک شب را نزد هر یک از آنها باشد و دو شب دیگر را آزاد است هر کجا باشد؟, از هر چهار شب واجب است یک شب را نزد هر یک از آنها باشد، و دو شب دیگر را مختار است. <H۴ class=content_h۴>ب: حقوق شوهر بر زن</H۴><H۵ class=content_h۵>۱_ تمکین</H۵>مسأله ۵۵۳: زنى که عقد دائم شده، نباید بدون عذر شرعى از نزدیکى شوهر جلوگیرى کند.
 اگر زن دائمى شرط کند که هفته اى یکى دو بار تمکین کند، آیا این شرط صحیح است؟, چنانچه طرفین به این شرط راضى شده باشند، این شرط صحیح است.
 آیا زن مى تواند به این علت که شوهرش به او تهمت زده و آبروى او را برده، خود را بر او حرام کند و با دیدنش در حجاب شود و از تمکین عام و خاص جلوگیرى نماید؟ هرچند شوهر بارها به پاکى او اعتراف کرده باشد., زن حق ندارد به این عذرها از تمکین خوددارى کند و اگر شوهر به او تهمت زده، باید نزد حاکم شرع برود و مجازات او را بخواهد، مگر این که زن او را ببخشد.
 آیا تمکین از مرد حد خاصى دارد، یا هر زمانى که او تقاضاى تمکینکند زن باید اجابت کند، هر چند موجب عسر و حرج براى زن شود؟, در صورتى که سبب عسر و حرج براى زن باشد واجب نیست، و اصولا درخواست او باید در حد معقول و متعارف باشد.
 چه چیزهائى حق تمکینمرد را ساقط مى کند؟, در صورتى که درخواست مرد غیرمعقول و غیر متعارف باشد تمکین در برابر آن لازم نیست، همچنین در صورتى که زن مریض یا در عسر و حرج بوده باشد یا تقاضاى شوهر نامشروع باشد، مانند ایام عادت، تمکین واجب نمى باشد.
 اگر شوهر (با توجه به معسر بودن) به حکم دادگاه، مهریه را به صورت اقساطى بپردازد، با توجه به این که امروزه مهریه‌ها متأسفانه بالاست و پرداخت قسطى آن هم سالها طول مى کشد، آیا در این فرض زن، که هنوز باکره است، حق دارد تا پایان اقساط مهریه تمکین نکند؟, در صورتى که قرائنى وجود داشته باشد که این مهریه سنگین را یکجا نمى توان مطالبه کرد، خوددارى از تمکین جایز نیست، بنابراین متوقف کردن تمکین بر پرداخت تمام مهر در این گونه موارد جایز نیست.
 آیا آمیزش با همسر از پشت جایز است؟, این کار حرام نیست، اما کراهت شدید دارد; ولى در صورت عدم رضایت همسر جایز نیست.
 شوهرم تمکین را مشروط به پوشیدن لباسهاى خاص، یا آرایش مخصوصى مى کند، آیا رعایت این امور لازم است؟, لازم نیست; ولى انجام در خواستهاى معقول همسر براى طرفین خوب است. <H۵ class=content_h۵>۲_ اطاعت از شوهر</H۵><H۶ class=content_h۶>اطاعت از شوهر</H۶>مسأله ۵۶۱: زنى که عقد دائم شده بنا بر احتیاط واجب نباید بدون اجازه شوهر از خانه بیرون رود، یا کارى در خارج خانه انتخاب کند (خواه اجازه لفظى باشد و یا از قرائن معلوم شود که او راضى است). صفحه۱۶۵
 لطفا به سؤالات زیر پاسخ دهید: الف: آیا زوجه حق دارد بدون رضایت شوهر از منزل خارج شود؟,بنابر احتیاط واجب باید اجازه بگیرد; مگر براى کارهاى واجب شرعى، یا ضرورى زندگى. ب: در صورتى که بدون رضایت شوهر منزل را ترک کند و تمکین ننماید و تقاضاى مکرر بازگشت همسرش را بى پاسخ بگذارد، آیا ناشزه محسوب مى شود؟ چنین زنى ناشزه است. ج: در شرایط فوق، آیا زوجه استحقاق دریافت نفقه دارد؟ قدر مسلم از نشوز و عدم تمکین، که موجب سلب حق نفقه مى شود، عدم تمکین در برابر تمتعات جنسى است; بنابراین نفقه در فرض بالا، یعنى خروج از منزل، ساقط نمى شود (بنابر احتیاط واجب).
 آیا زن بدون رضایت شوهر مى تواند براى فعالیت هاى اقتصادى، سیاسى و اجتماعى، از منزل خارج شود؟, در صورتى که منافات با حق زوج نداشته باشد احتمالا بتواند; ولى احتیاط در ترک آن است. و در صورتى که زن در عقد ازدواج چنین حقى براى خود قائل شده باشد اشکال ندارد.
 در صورتى که مهر حال (نقد) باشد زوجه غیر مدخوله حق دارد تا گرفتن مهریه تمکین نکند; اما آیا این حق را هم دارد که در غیر تمکین نیز از زوج اطاعت نکند; مثلا منزل پدر و مادر خود بماند و هر جا که مایل بود برود و هر کار که خواست انجام دهد و با این حال مطالبه نفقه نماید؟, باید به وظایف دیگر خود عمل کند، تنها مى تواند تمکین را منوط به گرفتن مهر کند، آن هم در صورتى که مهرحال بوده و قرائنى دال بر تأخیر آن نبوده باشد.
 زنى پس از فوت شوهرش با برادر همسر مرحومش ازدواج مى کند، آیامى تواند شبهاى جمعه براى قرائت فاتحه به مزار شوهر اول برود؟, با اجازه شوهر اشکال ندارد.
 آیا زنان مى توانند بدون اجازه و رضایت همسران خویش، که افرادى مؤمن و متدین مى باشند، در مسجد فعالیت کنند؟ به گونه اى که امورات یک مسجد را کاملا در دست بگیرند. در حالى که این کار موجب اختلاف خانوادگى مى شود., بدون اجازه همسر جایز نیست; ولى رفتن به مسجد براى فرا گرفتن احکام و معارف دین جایز است.
 شخصى دوازده سال قبل به همسرش پیشنهاد مى کند که از تهران مهاجرت کنند; اما زن حاضر به این هجرت نمى شود، و مرد هجرت مى کند. اکنون مرد، به بهانه این که زن اطاعت نکرده، نه نفقه مى پردازد و نه طلاق مى دهد، حکم این مسأله چیست؟, در صورتى که در ازدواج قرار داد خاصى براى محل سکونت زن نباشد، زن موظف است در محل سکونت تابع مرد باشد; مگر این که ضرر و زیان مهمى براى او داشته باشد.
 آیا اطاعت نکردن زن از شوهر در غیر مسائل واجب و مستحب حرام است؟, اطاعت زن از شوهر مربوط به حقوق زناشوئى و بیرون رفتن از منزل است، در کارهاى دیگر اطاعت بر او واجب نیست، هر چند بهتر است که زن و مرد در تمام مسائل با هم تفاهم داشته باشند.
 در صورتى که مرد با رفتن زنش به دانشگاه، اداره، و هر محیط دیگرى مخالف باشد، زن شرعا چه وظیفه اى دارد؟, باید رضایت شوهر را جلب کند; مگر این که در عقد ازدواجشرط کرده باشد.
 اگر شوهر اجازه انتخاب شغلى به همسر خود بدهد، آیا بعد از طى مراحل خاص گزینش و شروع به کار، مى تواند ممانعت کند، یا اجازه اول التزام به تمام لوازم آن است؟, هر گاه زن قرار دادى با اجازه شوهر نسبت به مدتى با اداره یا مؤسسه اى بسته است، آن قرار داد لازم الاجرا مى باشد و شوهر حق ممانعت ندارد. و این در صورتى است که هنگام عقد، اجازه کار زن در خارج از منزل شرط نشده باشد و الا احتیاجى به اجازه شوهر در عقد قرار داد نیست; ولى در هر حال باید شؤون شوهر و خانواده را رعایت کند.
 اگر زن به خاطر انجام مستحبات زیاد، دچار خستگى فراوان شود، بطورى که مرد نتواند تمتعات لازم را از او ببرد، آیا مرد حق دارد او را از انجام چنین مستحباتى نهى کند؟ آیا اطاعت از شوهر در اینجا لازم است؟, مرد نمى تواند او را نهى کند; مگر این که بطور کلى تمتع از بین برود و در این صورت چون مزاحم حق شوهر است زن بدون اجازه او نمى تواند اقدام کند. مسأله ۵۷۲: اگر زن در همه کارهایى که در مسائل قبل (به شرحى که گذشت) گفته شد، از شوهر اطاعت نکند گناهکار است و حق غذا و لباس و منزل و همخوابى او از بین مى رود; ولى مهر او از بین نمى رود. <H۶ class=content_h۶>کارهاى منزل</H۶>مسأله ۵۷۳: زن وظیفه ندارد خدمت خانه را انجام دهد و غذا تهیه کند و نظافت و مانند آن را عهده دار شود; مگر به میلخود. و اگر مرد او را مجبور بر این کارها نماید، زن مى تواند حق الزحمه خود را در برابر این کارها از او بگیرد.
 آیا زن مى تواند در منزل وظایف خود را انجام ندهد; مثلا غذا نپزد، یا خانه را مرتب نکند؟ آیا مرد مى تواند او را مجبور به انجام این گونه امور بنماید؟, مرد حق ندارد او را مجبور به این کارها کند; مگر این که زن با میل خود این کارها را انجام دهد.
 آیا این شرط، که همسر آینده کارهاى معمولى منزل را انجام دهد، صحیح است؟ در صورتى که زن به شرط عمل نکند حکم آن چیست؟, هر گاه شرط کنند، این شرط لازم الاجراست و در صورت تخلف احتیاط این است که زن هزینه آن را بپردازد.
 مى دانیم که زن موظف به انجام کارهاى منزل نیست، حتى مى تواند براى شیر دادن و پرورش طفل از شوهرش اجرت دریافت کند; لکن با توجه به این که در ایران رسم بر این است که زنان معمولا کارهاى خانه را انجام مى دهند و پس از تولد بچه، او را نگهدارى نموده و شیر مى دهند، آیا مى توان گفت که عقد مبنیا علیها واقع شده و در نتیجه زن باید کارهاى معمولى خانه را انجام دهد و مزدى هم از شوهرش طلبکار نیست; مگر در جایى که خلاف آن ثابت شود؟, این گونه موارد عقد مبنى علیه نیست، تا حکم شرط ضمن العقد داشته باشد; ولى از آنجا که زنان و مردان در این گونه خانواده‌ها نسبت به خدماتاضافى، هر دو، قصد تبرع دارند، گرفتن اجرت المثل مشکل است; مگر در مقابل کارهایى از قبیل قالى بافى و شبیه آن، و یا در مواردى که از ابتدا شرط اجرت کند. ازدواج موقت
 نظر حضرتعالى در رابطه با ازدواج موقت چیست؟ آیا آن را راه حل مناسبى براى جوانان، که مشکلاتى بر سر راه ازدواج دائم دارند و از طرفى مى ترسند که به فساد کشیده شوند، مى دانید؟, اگر با شرایط معقول و رعایت موازین شرعى انجام شود و دستاویزى براى هوسبازى هوسبازان و فساد بیشتر نشود بیقین کارساز است; ولى این، کار بسیار دقیق و ظریفى است. (۱) صفحه۱۶۹
 اگر پسر و دخترى بخواهند از طریق ازدواج موقت (بدون استمتاع جنسى و آمیزش) رابطه متعارف شغلى، یا تحصیلى داشته باشند، آیا در دو فرض زیر اجازه پدر دختر شرط است؟ الف: امکان دسترسى به ولى دختر نیست و فرضا ایجاد رابطه شرعى، ضرورى و فورى است. ب: امکان دسترسى هست; اما ولى دختر بدون منطق مخالفت مى کند و اصلا رضایت نمى دهد., در هر صورت احتیاط واجب استیذان از ولى دختر است; ضمنا تجربه نشان داده است که این رابطه‌ها، مخصوصا در جوانها، معمولا در یک حد محدود و معینى ثابت نمى ماند و تدریجا توسعه مى یابد و مایه مشکلات فراوانى مى شود.
 کسى که قصد ازدواج موقت دارد، آیا مى تواند بدون اطلاع ولى دختر از او خواستگارى کند؟ در دو صورت باکره بودن و بیوه بودن زن، حکم آن را بیان فرمائید., خواستگارى در هر صورت مانعى ندارد، ولى اجراء صیغه عقد بدون اذن ولى دخترباکره اشکال دارد، اما در بیوه رضایت طرفین براى اجراى صیغه عقد کافى است.
 اگر شخصى با زن بى شوهرى ازدواج موقت کند و زن به برادرش اطلاع ندهد، آیا این کار خیانت به برادر محسوب مى شود؟ در صورتى که برادر با این ازدواج مخالف باشد و زن شرایط ازدواج موقت را داشته باشد، عمل مذکور چه حکمى دارد؟, اجازه برادر معتبر نیست و اطلاع ندادن به او خیانت محسوب نمى شود;ولى مشورت با او مناسب است
 زنى به عقد موقت مردى در آمده و بعد از دخول، شوهرش را ترک کرده است، آیا بر مرد واجب است که تمام مهریه او را بپردازد؟, تنها آن مقدار از زمان که زن تمکین کرده مهریه‌اش لازم است. مسأله ۵۸۲: همسر موقت مى تواند بدون اجازه شوهر از خانه بیرون رود، یا کارى در خارج از خانه براى خود انتخاب کند، مگر این که به خاطر بیرون رفتنش حق شوهر از بین برود. مسأله ۵۸۳: همسر در ازدواج موقت حق خرجى ندارد، هر چند باردار شود. و از شوهر ارث نمى برد و شوهر هم از او ارث نمى برد و حق واجب همخوابى نیز ندارد. مسأله ۵۸۴: زن مى تواند در ازدواج موقت شرط کند که شوهر با او نزدیکى نکند و تنها لذتهاى دیگر ببرد; ولى اگر بعدا به این امر راضى شود مانعى ندارد. مسأله ۵۸۵: پدر یا جد پدرى مى تواند براى محرم شدن با زنى، او را به عقد موقتپسر نابالغ خود درآورد (به شرط این که مدت عقد به اندازه اى باشد که پسر به حد بهره گیرى جنسى برسد) و نیز مى تواند دختر نابالغى را براى محرم شدن بستگان به عقد کسى درآورد (به همان شرط که در مورد پسر گفته شد) و در هر دو صورت بنابر احتیاط واجب باید عقد فایده اى براى آن دو داشته باشد و خالى از مفسده باشد.
 به مدت ده سال به عقد موقت مردى درآمده‌ام، ولى اکنون سه سال است که مرا رها کرده و هیچ خبرى از او ندارم، به دادگاه مدنى مراجعه کردم ولى نتیجه اى نگرفتم، من شرایط ازدواج موقت را نمى دانستم و منبع درآمدى هم ندارم و در وضعیت سختى بسر مى برم، تکلیف من چیست؟, هر گاه شما به تشخیص حاکم شرع، در عسر و حرج شدید باشید و راه حلى نداشته باشید و دسترسى به شوهرتان نیز نباشد، حاکم شرع مى تواند باقیمانده مدت را به شما ببخشد و مى توانید پس از عده (در صورت آمیزش) شوهر کنید.
 آیا در ازدواج موقت عسر و حرج براى زوجه متصور است؟ در صورت اثبات، آیا مى توان زوج را به بذل مدت اجبار نمود؟, در صورتى که واقعا به تشخیص حاکم شرع عسر و حرج حاصل شود تفاوتى بین عقد انقطاعى و دائم نیست و حاکم شرع زوج را ملزم به بذل باقیمانده مدت مى کند و اگر قبول نکند، حاکم شرع به عنوان ولى ممتنع، باقیمانده مدت را مى بخشد و زوجه مى تواند بعد از سپرى شدن عده شوهرکند. <H۳ class=content_h۳>احکام پوشش</H۳>مسأله ۵۸۸: واجب است زن بدن و موى خود را از نامحرم بپوشاند و احتیاط مستحب آن است که از پسر نابالغ که خوب و بد را مى فهمد و به حدى رسیده که مورد نظر شهوانى است مستور دارد، ولى پوشانیدن صورت و دستها تا مچ واجب نیست.
 نظر حضرتعالى در مورد اصل مسأله حجاب چیست؟ رعایت آن، مخصوصا در شهرهاى مذهبى، و بالاخص در اماکن مقدسه دینى، چه حکمى دارد؟, بدون شک حجاب از مسلمات اسلام است و تمام فقهاى اسلام در آن اتفاق نظر دارند و هر گونه بد حجابى و بى حجابى بر خلاف شریعت مقدسه است، خصوصا در شهرهاى مذهبى و از آن بالاتر در أماکن مقدسه دینى باید بیشتر مراعات شود و گناه بد حجابى و بى حجابى در این أماکن بیشتر است و بدون شک پوشیدن چادر همه جا، مخصوصا در این أماکن، اولى است.
 حجاب از نظر اسلام چیست؟ و چه نوع پوششى براى زن حجاب است؟ آیا موهاى مصنوعى، که بعضى از زنها بر سر مى گذارند، حجاب موهاى طبیعى محسوب مى شود؟, حجاب شرعى در مورد زنان پوشیدن تمام بدن به جز صورت و دستها تا مچ مى باشد، اما بعضى از انواع پوشش که زینت ظاهرى محسوب مى شود، مثل موهاى مصنوعى کافى نیست و همچنین لباسهایى که لباس زینت محسوب مى شوند کافى نیست.
 گفته مى شود که استفاده از چادر مشکى مناسب نیست و کراهت دارد و خانمها باید از پوشاک روشن و رنگهاى متنوع استفاده نمایند و دلیلى ندارد که توصیه شود خانمها کفشو مانتوى تیره بپوشند، نظر شما در این مورد چیست؟, انتخاب چادر مشکى براى زنان، مکروه نیست و استفاده از رنگهاى ساده دیگر، مادام که منشأ مفاسدى نشود، جایز است; البته رنگهاى سنگین بهتر است.
 در عرف مرسوم است که بانوان بعد از ازدواج، خود را به امورى از قبیل برداشتن زیر ابرو و زائل کردن موهاى صورت و مانند آن زینت مى کنند، آیا پوشیدن صورت در این حالت لازم است؟, اگر تنها کم کردن موهاى صورت و ابرو و مانند آن باشد اشکالى ندارد.
 چنانچه زن با خود زینت داشته باشد (مانند حلقه ازدواج، یا انگشتر، یا چهره‌اش را آراسته باشد) آیا واجب است صورت و دستها را هم بپوشاند؟, در مورد حلقه و انگشتر مانعى ندارد; ولى در مورد آرایش مشکل است.
 آیا سرمه کشیدن، ابرو چیدن، انگشتر عقیق، ساعت، عینک طبى زیبا، براى زنان زینت به حساب مى آید که پوشش آن لازم باشد؟, ظاهرا جزء زینت ممنوع نیست.
 چنانچه نپوشاندن صورت و دستها تا مچ، براى برخى از زنان در جامعه فسادى را به دنبال داشته باشد، آیا پوشاندن آن واجب است؟, در این صورت واجب مى شود; ولى تا یقین به چنین چیزى نداشته باشد پوشانیدن وجه و کفین لازم نیست.
 آیا شوهر، یا پدر و مادر، مى توانند همسر و یا دختران خود را مجبور کنند تا دستها و صورتشان را نیز به هنگام خروج از منزل بپوشانند؟, اجبار در این امر جایز نیست; ولى هر گاه پدر و مادر یا شوهر حساسیت خاصى داشته باشندرعایت آن خوب است. مسأله ۵۹۷: در مورد حجاب واجب، کافى است که زن بدن خود را، جز صورت و دستها تا مچ، به هر وسیله اى که مى تواند بپوشاند و لباس خاصى شرط نیست; ولى پوشیدن لباسهاى تنگ و چسبان و همچنین لباسهاى زینتى اشکال دارد.
 آیا بر زنان و دختران لازم است پاهایشان تا مچ را نیز بپوشانند؟ یا آنچه اکنون در جامعه رواج پیدا کرده، که با پاى بدون پوشش ظاهر مى شوند، اشکالى ندارد؟, پوشیدن روى پا و کف پا بهتر است.
 آیا پوشیدن جورابهاى نازک، در صورتى که پا در آن پیدا باشد، براى زنان جایز است؟, اگر پا در آن پیدا باشد جایز نیست; ولى معلوم بودن حجم پاها ضررى ندارد.
 اگر مدرسه اى ابلاغ کند که دختران به هنگام ورزش باید لباس مخصوص ورزش بپوشند، چه حکمى دارد؟, پوشیدن لباس ورزشى براى دختران، در صورتى که در محیط مخصوص خودشان باشند، مانعى ندارد.
 پوشیدن لباسهاى مبتذل، یا لباسهاى تنگ و مهیج، یا مدلهائى که موجب ترویج فرهنگ غرب است، بویژه براى زنان، چه حکمى دارد؟, این گونه لباسها اشکال دارد و بر پسران و دختران و مردان و زنان مسلمان لازم است رعایت موازین عفت اسلامى را، که مایه سعادت دنیا و آخرت آنهاست، بنمایند.
 آیا پوشیدن مانتو براى زنان، در صورتى که حجاب اسلامى حفظ نشود و برجستگى هاى اندام مشخص باشد، اشکال دارد؟, در صورتى که لباس چسبان باشد حرام است; ولى اگر لباس گشاد باشد اشکال ندارد.
 پوشیدن مانتو چه حکمى دارد؟ آیا جزء لباسهاى زینتى است؟, پوشیدن لباسهاى زینتى اشکال دارد; ولى مانتوهاى معمولى زینتى نیست و لباسى که تمام بدن جز صورت و کفین را بپوشاند کافى است; هر چند چادر محفوظ‌تر و بهتر است.
 منظور از لباس زینتى، که پوشیدن آن اشکال دارد، چیست؟, منظور لباسهایى است که در عرف مردم آن را لباس زینت مى خوانند.
 مقدار پوشش زنان مسلمان، در برابر زنان غیر مسلمان چیست؟, بهتر آن است که بدن خود را در برابر زنان غیر مسلمان برهنه نکنند; هر چند با پوشاندن عورت، ظاهر کردن بقیه حرام نیست.
 گفته مى شود که زن باید خود را از پسر بچه ممیز بپوشاند، بفرمایید ممیز بودن پسر بچه از چه راهى شناخته مى شود؟, مستحب است خود را از چنین پسرى بپوشاند، و منظور از ممیز این است که از مسائل جنسى آگاه باشد.
 شنیده شده است که حجاب بر زنان بزرگسال، که امید ازدواج آنها نمى رود، لازم نیست، لطفا در این مورد به سؤالات زیر پاسخ دهید: الف: چنین زنانى چه مقدار از بدنشان را در مقابل نامحرم مى توانند نپوشانند؟, مى توانند سر و گردن و مقدارى از دستها را نپوشانند; ولى پوشانیدن براى آنها نیز بهتر است. ب: آیا این حکم اختصاص به زنان بیوه دارد، یا شامل زنان شوهردار، که در این سن و سال هستند، نیز مى شود؟ این حکم شامل همه زنان در این سن و سال مى شود. ج: حکم مذکور مختص پوشش و نظر است، یا شامل لمس هم مى شود؟ این حکم شامل لمسنمى شود.
 پوشیدن لباسهایى که فقط تنه را مى پوشاند براى بانوان در مقابلیکدیگر و در مکانهاى ورزشى مخصوص بانوان، که هیچ مردى حضور ندارد، چه حکمى دارد؟, در فرض مسأله مانعى ندارد، مگر در مواردى که مفاسد خاصى ظاهر گردد.
 برخى از مادران، دختران خود را، که به سن بلوغ شرعى نرسیده‌اند، با سر و پاى برهنه در خیابان‌ها و مجالس در حضور نامحرمان مى آورند، وظیفه چنین مادرانى چیست؟, بر پدر و مادر لازم است فرزندان خود را از زمان طفولیت به مسائل اسلامى آشنا کنند.
 آیا حجاب از ضروریات دین است؟ منکر حجاب چه حکمى دارد؟ لطفا توضیح دهید که منظور از «ضرورى دین» چیست؟, آرى حجاب از ضروریات دین و برگرفته از قرآن مجید است و همه مذاهب اسلامى آن را قبول دارند و منظور از ضرورى دین چیزى است که هر کس با مسلمین مقدارى معاشرت داشته باشد، مى فهمد مسلمانان به آن پایبند هستند.
 فلسفه حجاب بانوان چیست؟ آیا حجاب با آزادى زنان در جامعه منافات ندارد؟, حجاب براى حفظ شخصیت زن و جلوگیرى از انحراف جوانان و گسترش فساد در جامعه اسلامى است و همانگونه که اصل پوشیدن لباس براى زنان و مردان منافات با آزادى آنها ندارد، حجاب نیز چنین است. <H۳ class=content_h۳>احکام لمس</H۳>
 تماس مرد با زن نامحرم درموقع پول دادن، یا مبادله شىء، و یا تماس بدنى در معابر، یا نشستن کنار زن نامحرم در وسیله نقلیه، چه حکمى دارد؟, اگر دستها در موقع پول دادن و مبادله اشیاء، با هم تماس پیدا کندحراماست; ولى تماس بدنها از روى لباس در وسایل نقلیه یا مکانهاى پر ازدحام اشکالى ندارد; مگر این که مفسده خاصى بر آن مترتب شود.
 بوسیدن و لمس کردن همجنس (مثل این که زنى، زن دیگرى را ببوسد) اگر موجب لذت شود، یا مصداق ریبه باشد، چه حکمى دارد؟, جایز نیست.
 در منطقه ما رسم بر این است که گاه زن عمو دست پسر برادر شوهر خود را مى گیرد و او را مى بوسد، یا زن برادر و خواهر زن نیز خود را با برادر شوهر و شوهر خواهر محرم حساب مى کنند و دست دادن، خصوصا بوسیدن سر و دست به هنگام بازگشت از سفر و ایام عید شدیدا رایج و مرسوم است و هر چه تذکر داده مى شود نمى پذیرند، بلکه گاهى ناراحت مى شوند، تکلیف ما چیست؟ اگر موجب قطع صله رحم شود چه حکمى دارد؟, این گونه کارها حرام و خلاف شرع است و نتیجه ناآگاهى بعضى از مردم مى باشد. وظیفه شما آن است که با زبان خوش امر به معروف و نهى از منکر کنید و اگر صله رحم بدون آن میسر نیست، صله رحم را ترک کنید.
 در محیط هاى دانشگاهى فرانسه، هنگام برخورد با اساتید زن، یا دانشجویان دختر، ناگزیر به مصافحه هستیم و گرنه حمل بر اسائه ادب دانشجویان مسلمان مى شود، در این صورت مصافحه با زنان غیر مسلمان چه صورت دارد؟, وظیفه شرعى شما دست ندادن است و باید این فرهنگ اسلامى را به آنها فهماند تا مایه حمل بر اسائه ادب نشود.
 دستدادن زن با مرد نامحرم با دستکش چه حکمى دارد؟, بهتر ترک این کار است; مگر در موارد ضرورت.
 آیا دست دادن با نامحرم از روى لباس اشکال دارد؟, تماس از روى لباس بدون قصد تلذذ و ریبه اشکالى ندارد. <H۳ class=content_h۳>احکام نگاه و نظر</H۳>مسأله ۶۱۸: نگاه کردن مرد به بدن زن نامحرم، خواه با قصد لذت باشد یا بدون آن، حرام است و همچنین نگاه کردن زن به بدن مرد نامحرم; ولى نگاه کردن به صورت و دستهاى زن نامحرم تا مچ، اگر به قصد لذت نباشد و مایه فساد و گناه نگردد اشکال ندارد، همچنین نگاه کردن به بدن مرد نامحرم به آن مقدار که معمولا آن را نمى پوشانند، مانند سر و صورت و گردن و مقدارى از پا و دست، اشکال ندارد. مسأله ۶۱۹: نگاه کردن به عورت دیگرى حرام است; هر چند در آئینه یا آب صاف و مانند آن باشد، خواه محرم باشد یا نامحرم، مرد باشد یا زن، و احتیاط واجب آن است که به عورت بچه ممیز نگاه نکند; ولى زن و شوهر مى توانند به تمام بدن یکدیگر نگاه کنند.
 هنگامى که با مادرم به حمام مى رویم هیچ کدام شورت نمى پوشیم، آیا این کار براى ما اشکال دارد؟, جایز نیست. مسأله ۶۲۱: نگاه کردن زن به بدن زن دیگر با قصد لذت حرام است.
 معمولا خانمها در مجالس جشن و عروسى لباسهاى زیبا مى پوشند و خود را آرایش مى کنند، گاهى آرایش آنها بقدرى غلیظ است که ما زنها هم از نگاه کردن به آن فرد لذت مى بریم، آیا نگاه کردندر این صورت جایز است؟,در صورتى که نگاه هوس آلود بوده باشد جایز نیست.
 در «رساله توضیح المسائل» و «استفتائات جدید» کلمه «تلذذ» و «ریبه» زیاد به چشم مى خورد; منظور از این دو کلمه چیست؟, منظور از «ریبه» ترس از افتادن در حرام و منظور از «تلذذ» همان لذت جنسى است.
 در کلاسهاى دانشگاه، هم اساتید مرد و هم اساتید زن، تدریس مى کنند، نگاه کردن دانشجویان مرد به استاد زن و بالعکس چه حکمى دارد؟, در صورتى که نگاه هوس آلود نباشد، در مورد وجه و کفین اشکالى ندارد. مسأله ۶۲۵: مرد و زنى که با هم محرمند (مانند خواهر و برادر) مى توانند به بدن یکدیگر به آن مقدار که در میان محارم معمول است نگاه کنند و در غیر آن احتیاط آن است که نگاه نکنند.
 با توجه به آنچه در مسأله بالا آمده است، آیا خواهر و برادر، یا پسر و مادر، یا دختر و پدر، یا عمو و دختر برادر، و مانند آن، مى توانند با همدیگر به حمام بروند (با توجه به این که در حمام معمولا تمام بدن به جز عورتین برهنه است). مخصوصا در مواردى که افراد مسن نیاز به همراه و مراقب دارند؟, تا ضرورتى نباشد اقدام به این کار نکنند. مسأله ۶۲۷: عکس برداشتن مرد از زن نامحرم حرام نیست، مگر این که ناچار باشد که به بدن او، غیر از صورت و دستها، نگاه کند. مسأله ۶۲۸: در صورتى که زن مقید به حجاب شرعى باشد، نگاه کردن به عکس بدون حجاب او اشکال دارد; مگر این کهاو را نشناسد و مفسده دیگرى از نگاه کردن حاصل نشود.
 دیدن عکس زنان بدون حجاب غیر مسلمان، بدون قصد لذت چه حکمى دارد؟, چنانچه بدون قصد لذت باشد و منشأ مفاسدى نگردد، اشکال ندارد.
 آیا جایز است عکسى که بدون حجاب اسلامى گرفته شده را براى ظاهر کردن به عکاس نامحرم داد؟, در صورتى که عکاس صاحب آن عکس را نشناسد و منشأ مفاسد خاصى نگردد مانعى ندارد.
 زن و شوهرى با هم عکس گرفته‌اند، ولى حجاب کامل و کافى نداشته‌اند، سپس از هم جدا شده‌اند، یا یکى از آنها فوت کرده است، آیا بعد از طلاق یا فوت یکى از آنها، دیگرى مى تواند به آن عکسها نگاه کند؟, در صورت وفات اشکال ندارد، ولى در صورت جدائى نگاه نکنند.
 آیا خواهران مذهبى مى توانند در عروسى‌ها و عقدها، که نوعا بدحجاب و آرایش کرده هستند، جلو دوربین قرار گیرند تا توسط خواهران عکاس، عکس آنها گرفته شود و عکس آنها را مردان نامحرم ظاهر کنند؟, عکس گرفتن از زنان به وسیله زنان اشکال ندارد، مگر این که به دست مردان بیگانه بیفتد و آنها را بشناسند و یا منشأ فساد شود.
 آیا تصویر تلویزیون در حکم عکس متحرک است؟, آرى مناظرى که در تلویزیون دیده مى شود حکم عکس متحرک را دارد.
 آیا دیدن سریالها و فیلمهاى خارجى که بعضا بطور نامناسبى از سیماى جمهورى اسلامى ایران پخش مى شود و خانمهاى بى حجاب در آن بازى مى کنند، جایز است؟, نگاه کردن به فیلمهاىمبتذل، که موجب فساد خود انسان یا خانواده‌اش مى شود، جایز نیست و باید از نگاه کردن به آن خوددارى کرد; ولى برنامه هایى که موجب فساد نمى باشد جایز است.
 گاهى تلویزیون، شناگران را با بدنهاى عریان، یا فیلمهاى خارجى، زنان را نیمه عریان نشان مى دهد، دیدن این مناظر چه حکمى دارد؟, چنانچه دیدن آنها منشأ فساد گردد جایز نیست.
 دیدن فیلمهاى ویدئویى که در آن زنها در برابر زنها و مردان در برابر مردان مى رقصند چه حکمى دارد؟, مشاهده این فیلمها موجب فساد است و جایز نیست.
 در مسأله ۲۰۹۱ رساله حضرتعالى آمده است که: «نگاه کردن مرد به زنى که مى خواهد با او ازدواج کند، به منظور آگاه شدن از حسن و عیب او جایز است» آیا براى زن نیز جایز است که به همین منظور به بدن مردى که به خواستگارى او آمده نگاه کند؟ محدوده این نگاه و شرایط آن چیست؟, آرى براى زن هم جایز است و محدوده آن قسمتهائى از بدن است که مشاهده آن در انتخاب همسر تأثیر دارد. و این امور باید در مواردى باشد که بطور جدى تصمیم بر ازدواج در فرض پسندیدن وجود دارد.
 در مسأله ۲۰۹۳ توضیح المسائل جنابعالى، چاپ بیست و هشتم، چنین مى خوانیم: «نگاه کردن به زن نامحرم براى شناختن او به منظور شهادت دادن در دادگاه و امور مهم و لازمى از این قبیل جایز است» آیا حکم فوق اختصاص به مردان دارد؟, در این گونه مسائل فرقى میان زنان و مردان نیست.
 نگاه کردنبه موى سر زنان اهل کتاب بدون قصد لذت چه حکمى دارد؟, اگربه قصد لذت نباشد اشکال ندارد.
 نگریستن به مرد نامحرم چه حکمى دارد؟ آیا مى توان به مردانى که پیراهن آستین کوتاه مى پوشند، نگاه کرد؟, هر گاه نظر از روى شهوت نباشد، اشکالى ندارد.
 زنان تا چند سالگى مى توانند به بدن پسر بچه‌ها نگاه کنند؟ نگاه به عورت بچه هاى کوچک تا چند سالگى براى مادران آنها، مخصوصا در موارد ناچارى، مثل وقتى که مى خواهند آنها را شستشو بدهند یا تطهیر کنند جایز است؟, آنها مى توانند به قسمتهایى از بدن بچه هاى غیر بالغ که معمولا پوشانیده نمى شود نگاه کنند. و نگاه به عورت بچه غیر ممیز اشکالى ندارد و مادران در موارد ضرورت مى توانند آن را جهت شستشو یا غیر آن لمس کنند. <H۳ class=content_h۳>گفتگو</H۳>مسأله ۶۴۲: شنیدن صداى زن نامحرم، در صورتى که به قصد لذت نباشد و سبب انجام گناه نشود اشکالى ندارد; ولى زن نباید لحن صداى خود را طورى کند کههوس انگیز باشد.
 شغل بعضى از خانمها ذکر توسل به اهل بیت (علیهم السلام) است گاهى از اوق_ات که مش_غول روض_ه خوانى در مجال_س زنانه هستند، مرد یا بچه هایى که خوب و بد را مى فهمند وارد حیاط آن خانه مى شوند و صداى این خانم را مى شنوند، حکم این قبیل روضه خوانیها چیست؟, لازم است در موارد فوق، صداى خود را آهسته‌تر کند و یا بدون تکیه بر صوت بخواند.
 اگر زن با صوت قرآن بخواند، آیا مرد نامحرم مى تواندبه آن گوش دهد؟ آیا در این مورد تفاوتى بین نوار و غیر آن هست؟, در صورتى که زن بطور ساده قرآن بخواند مانعى ندارد; ولى اگر با آهنگ یا صداى زیبا بخواند، گوش دادن مرد اجنبى جایز نیست و نوار و غیر نوار فرقى نمى کند.
 شوخى کردن و خنده نمودن استاد زن در کلاس درس دانشجویان دختر و پسر، به منظور رفع کسالت و خستگى و تجدید روحیه دانشجویان، چه حکمى دارد؟, رعایت آداب عفت در کلاس درس واجب است.
 آیا پاسخ دادن به سلام مرد نامحرم، مخصوصا مردان جوان، لازم است؟, جواب سلام بصورت عادى و متعارف واجب است.
 آیا بطور کلى گفتگو با زن نامحرم جایز است؟, در صورتى که بطور عادى باشد مانعى ندارد.
 آیا خواهران دانشجو مى توانند در مورد امور کلاس یا مسائل علمى در بین برادران دانشجو، کنفراس ارائه نمایند؟, هرگاه موازین شرعى در آن رعایت گردد و مفسده خاصى نداشته باشدمانعى ندارد.
 منزل ما در همسایگى یک دبیرستان دخترانه است، گاهى از اوقات مخصوصا به هنگام مراسم صبحگاهى دانش آموزان، صداى آنها را در حال قرائت قرآن یا دعا و گاهى سرودهاى دستجمعى مى شنویم، حکم آن چیست؟, شما عمدا گوش ندهید، هر چند بدون اختیار به گوش شما برسد و لازم است به مسؤولین آنجا یادآور شوید که صدا را آهسته‌تر کنند.
 گفتگو با مردان نامحرم با چه شرائطى جایز است؟, در حدود سخنان عادى، مشروط به این که منشأ فسادى نباشد، جایز است.
 حدود شرعى ارتباط دختر وپسرى که حقیقتا قصد ازدواج دارند تا چه میزانى است؟ چه مقدار گفتگو براى آنها جایز است؟, مرد و زنى که مى خواهند با یکدیگر ازدواج کنند، مى توانند به مقدار لازم در جلسه اى بنشینند و یکدیگر را ببینند و با یکدیگر صحبت کنند و اگر در یک جلسه مقصود حاصل نشد، مى توانند در چند جلسه با هم بنشینند و صحبت کنند و سپس تصمیم بگیرند.
 مکالمه تلفنى پسر و دختر و مراوده طرفین جهت دوستى چه حکمى دارد؟ اگر این گونه امور مقدمه اى براى تحقیق پیرامون ازدواج باشد چه صورت دارد؟, جایز نیست; مگر به مقدارى که براى تحقیق در ازدواج ضرورت دارد.
 هنر پیشگى دختران و زنان در فیلم هاى تلویزیونى و سینمایى در کنار مردان نامحرم و به عنوان همسر صورى آنان چه حکمى دارد؟ آیا در هنگام اجراى نقش، مجاز به خنده و گفتگوى صمیمانه با یکدیگر هستند؟, صحبتهاى معمولى و ایفاء این نقشها، اگر مفسده خاصى بر آن مترتب نشود و حجاب اسلامى رعایت گردد، اشکالى ندارد. <H۳ class=content_h۳>اختلاط زن و مرد</H۳>مسأله ۶۵۴: احتیاط واجب آن است که مرد و زن نامحرم در محل خلوتى که کسى در آنجا نیست و دیگرى هم نمى تواند وارد شود، نمانند; حتى اگر در آنجا نماز بخوانند نماز آنها اشکال دارد.
 محدوده خلوت با اجنبیه چیست؟ اگر شخصى مطمئن باشد که در خلوت با اجنبیه به گناه نمى افتد، باز هم این کار اشکال دارد؟, اگر در مکانى هستند که معمولا هیچ کس رفت و آمد نمى کند، خلوت با اجنبیه محسوب مى شود و خلوتبا اجنبیه، حتى اگر فکر مى کنند به حرام نمى افتند، اشکال دارد.
 خانمى مى خواهد به تحصیل خود ادامه دهد تا در آینده شغل مناسب و مشروعى انتخاب کند، ولى ادامه تحصیل او ملازم با این است که با نامحرمان روبه رو شود; مثل این که نزد نامحرم درس بخواند، یا با دانشجویان پسر در یک کلاس بنشیند، آیا ادامه تحصیل در چنین شرایطى جایز است؟, هرگاه توأم با امر حرامى - مانند خلوت با اجنبیه و یا مفاسد دیگر_ نگردد، مانعى ندارد.
 آیا شرکت دختران و بانوان همراه با مردان و پسران در ارگانهاى انقلابى، مانند جهاد سازندگى، بنیاد شهید، سپاه پاسداران و مانند آن، و انجام امور محوله و نشست با هم، که ناچار از تماس و برخورد با هم مى باشند، مشروع است؟, در صورتى که جهات شرعى رعایت شود و منشأ فسادى نگردد، جایز است.
 با توجه به آنچه در مسأله ۴۹ از احکام النکاح جلد دوم عروة الوثقى آمده که اختلاط مردان و زنان مکروه شمرده شده است، آیا این کراهت در آن دسته از مناسک حج که بصورت مختلط انجام مى شود نیز وجود دارد؟, در مورد مناسک حج، که سیره مسلمین همیشه بر آن جارى بوده، اشکالى نیست.
 نظر حضر تعالى در مورد مدارس مختلط پسر و دختر، که در برخى مناطق بخاطر کمبود محل درس ناچار از آن هستند، چیست؟, در موارد ضرورت، با رعایت حجاب اسلامى و موازین شرعى مانعى ندارد; ولى کوشش براى جدا سازى این مدارس باید ادامه یابد.
 آیا براى نمایش صحنههاى تاریخى، اختلاط زن و مرد مسلمان که در نقش کفار بازى مى کنند و همراه با مکالمات مهیج شهوت و عاشقانه است، جایز است؟, بازى کردن در نقش کفار به منظور اهداف آموزنده مانعى ندارد; ولى مکالمات محرک و شهوت انگیز جایز نیست.
 گاهى دانشجوى پسرى در بین عده اى دانشجوى دختر و یا بالعکس درس مى خواند، با توجه با این که اگر با این شرایط تحصیل را ادامه ندهد متضرر مى شود، آیا درس خواندن در فرض مسأله جایز است؟, اگر موجب کار حرامى نمى شود اشکالى ندارد; ولى سزاوار است که مسؤولین کشورهاى اسلامى برنامه اى براى جدا ساختن مراکز تحصیلى پسران و دختران تنظیم کنند. <H۳ class=content_h۳>مجلس عروسى</H۳>
 به نظر حضرتعالى جشن عروسى یک مسلمان چه ویژگیهایى دارد؟ به تعبیر دیگر، زوجین جوان مسلمان که قصد دارند جشن عروسى برپا کنند، به گونه اى که از یک سو مورد رضایت خداوند باشد و قدم اول زندگى مشترک را با معصیت آغاز نکنند و از سوى دیگر همراه با شادى و شور و شعف باشد و رضایت دعوت شدگان هم فراهم شود، باید چه کنند؟, باید از برنامه هایى استفاده کنند که آمیخته با خلاف شرع نباشد و این، امر ممکنى است و بسیارى از مؤمنین انجام مى دهند.
 طبق نظر برخى از مراجع تقلید، موسیقى در مجالس عروسى استثناء شده است، نظر حضر تعالى در این زمینه چیست؟ آیا مقلدین شما (در صورتى که ,جواب منفى باشد) مى توانند در این مسأله از آن مراجع تقلید کنند؟ بنا بر احتیاط واجب فرقى میان مجالسعروسى و غیر عروسى نیست و با توجه به این که ما در این مسأله احتیاط واجب داریم، مقلدین ما مى توانند به مرجع دیگرى مراجعه کنند.
 آواز خوانى زنان و دختران بصورت انفرادى یا دستجمعى، در محفل خصوصى زنان، مخصوصا مجالس عروسى، چه حکمى دارد؟, اگر منظور از آواز، خوانندگیهاى مناسب مجالس لهو و فساد باشد، جایز نیست.
 آواز خواندن زن براى شوهرش چه حکمى دارد؟, در صورتى که بدون آهنگهاى مناسب لهو و فساد باشد اشکال ندارد.
 زنان در کشمیر در مراسم ازدواج براى استقبال از داماد و عروس در خیابانها و در جمع نامحرمان ترانه هاى محلى مى خوانند، این عمل چه حکمى دارد؟ آیا شرکت در این مجالس جایز است؟, خواندن این ترانه‌ها جایز نیست و شرکت در این گونه مجالس اشکال دارد.
 برخى از خانمها معتقدند که نواختن آهنگ با سازهاى بدون حلقه و نیز با ظروفى مانند قابلمه و سطل و مانند آن اشکال ندارد، آیا نواختن آهنگ با این وسائل در مجالس عروسى زنانه جایز است؟, هرگاه با این وسائل آهنگهایى مانند وسایل موسیقى نواخته شود جایز نیست; اما اگر همانند آن آهنگها نباشد مانعى ندارد.
 خانمها در مجالس عروسى نسبت به سرو وضع و رخت و لباس خود حساسیت خاصى دارند، به گونه اى که اگر خانمى لباس گرانقیمتى را در یک جشن عروسى بپوشد، آن را در مجلس جشن دیگر نمى پوشد! حتى برخى از خانمها به این مقدار نیز قناعت نکرده و در یک مجلس عروسى چند بار لباس عوض مى کنند! این گونهکارها چه حکمى دارد؟, این گونه کارها در شأن زنان با شخصیت و با ایمان نیست.
 آیا رقص در مجالس عروسى، مخصوصا مجالس زنانه، جایز است؟, رقص منشأ فساد است و اشکال دارد، خواه رقص زن براى زن، یا مرد براى مرد و یا زنان براى مردان باشد; ولى رقص زن براى همسرش اشکال ندارد.
 آیا جایز است زن در میان زنان برقصد؟ اگر جایز نیست، حکم نشستن زنان در تالارها و چنین مجالسى چگونه است؟, همانگونه که گفته شد تنها رقص زن براى شوهرش جایز است و بقیه اشکال دارد و نباید در مجالس معصیت شرکت کرد.
 آیا براى عروس جایز است که در مجلس عروسى زنانه، که هیچ مردى جز داماد حضور ندارد، فقط براى شوهرش برقصد; هر چند زنان دیگر هم تماشا کنند؟, رقص زن فقط براى شوهرش جایز است، نه در حضور زنان دیگر.
 حکم کف زدن و دست افشانى و چوب بازى در مجالس عروسى چیست؟, کف زدن اشکالى ندارد، و چوب بازى نیز اشکالى ندارد، مگر این که مفسده خاصى بر آن مترتب شود; ولى رقص براى غیر شوهر اشکال دارد.
 شرکت در عروسى، یا مجالس دیگر، که انسان مى داند در آن رعایت شؤونات اسلامى نمى شود (از قبیل اختلاط زن و مرد، رقص و پایکوبى، استفاده از نوارهاى موسیقى و مانند آن) چه حکمى دارد؟, شرکت در مجالس گناه حرام است.
 متأسفانه غالب مجالس عروسى در زمان ما براى مؤمنین مشکل ساز شده است، به گونه اى که رفتن به مجلس عزا براى آنها، خوشایندتر از رفتن به چنان مجالس شادى است! حال اگر شخصى مجبور باشد در مجلس عروسى، که آلوده به گناهانى همچون موسیقى حرام و رقص و مانند آن است شرکت کند و در اطاقى که این گناهان انجام مى شود نرود، بلکه در اطاق مجاور که صداى ساز و آواز مى آید باشد، آیا مرتکب گناه شده است؟ همچنین اگر در تالارى باشند که در یک قسمت موسیقى و رقص هست و او در قسمت دیگرى است، ولى صداى موسیقى را مى شنود، چه حکمى دارد؟, اگر در محل جداگانه اى باشد که دو مجلس محسوب شود اشکالى ندارد; ولى عمدا به موسیقى حرام گوش ندهد، هر چند بى اختیار به گوشش برسد. <H۳ class=content_h۳>حضانت</H۳>
 زن بیوه اى، که یک پسر پنج ساله از شوهر مرحوم خود دارد، چند سال پس از فوت شوهرش ازدواج کرده است، پدر بزرگ این پسر مى گوید: «من به عنوان ولى نمى گذارم نوه‌ام در خانه مرد بیگانه اى تربیت شود» و مادر پسر مى گوید: «من به عنوان مادر، خود او را پرورش مى دهم» حق حضانت این پسر بچه با کیست؟, در مورد نگهدارى بچه و پرورش او تا زمان بلوغ، مادر بچه بر جد او مقدم است; حتى در صورتى که شوهر کند، ولى در مسأله ولایت بر اموال، حق با جد است و مادر ولایتى بر اموال کودک ندارد.
 در مواردى که بین زوجین مفارقت حاصل مى شود و فرزند مشترکى دارند، فتواى مشهور فقهاى شیعه این است که مادر در مورد دختر تا هفت سالگى و در مورد پسر تادو سالگى اولویت در حضانت دارد و پس از آن، فرزند در حضانت پدر قرار مى گیرد. از آنجا که ماده ۱۱۶۹ قانون مدنى با الهام از این فتوا تنظیم شده است، محاکم دادگسترى نیز در موارد مطروحه در پرونده هاى جارى بر این اساس عمل مى نمایند; ولى این امر چند مشکل اجرایى در بر دارد: الف: تعلق عاطفى فرزندان، اعم از پسر و دختر، در سنین پایین به مادر بیشتر است و گرفتن پسر بچه هاى دو تا هفت ساله از مادر، در موارد زیادى موجب اخلال در مسائل تربیتى و عاطفى آنان مى شود. ب: غالبا پدرهاى ازدواج نکرده در نگهدارى این گونه کودکان دچار مشکلات مهمى مى شوند و بیشتر به خاطر لجاجت، اصرار در گرفتن کودک دارند. و غالبا بعد از تحویل، کودک را به عمه، یا مادربزرگ، یا یکى دیگر از اقوام مى سپارند و خود مباشرت در حضانت ندارند. ج: به دلیل تعلق عاطفى شدید بین مادر و فرزند، در اغلب موارد گرفتن پسر بچه سه یا چهار ساله از مادر، موجب عسر و حرج بر مادر است، در صورتى که با حضانت مادر، پدر نیز از طریق اعمال ولایت و نظارت کلى، با بچه هاى خود ارتباط دارد و فشارى بر وى وارد نمى شود. د: نگران کننده‌ترین نکته این است که در خانواده اى که بیش از یک فرزند وجود دارد، بچه‌ها با هم مأنوس و وابسته مى باشند و جدا کردن بچه هاى خردسال از یکدیگر و سپردن بعضى به پدر و بعضى به مادر، فشار شدیدى بر آنان وارد مى آورد. از طرفى بر طبق فتاواىبرخى از فقها، از جمله مرحوم آیة الله العظمى خوئى (رحمه الله) اولویت در حضانت تا سن هفت سالگى، هم در دختر و هم در پسر، با مادر است و احادیثى، از جمله روایت ایوب بن نوح (۱)، نیز دلالت بر این مسأله دارد. با توجه به مطالب فوق نظر حضر تعالى در این مسأله چیست؟, در صورتى که مصالح فرزندان واقعا به خطر بیفتد و گرفتار ضرر عاطفى شدیدى شوند، مى توان حضانت را به مادر سپرد.
 همسرم چندین سال قبل، بنا به عللى، مرا طلاق داد و حضانت تنهافرزندمان، که دخترى خردسال بود، نیز به من سپرده شد. با تمام مشکلات اقتصادى، که جهت تأمین مخارج زندگى دخترم وجود داشت، او را بزرگ نمودم، حال که دخترم به سن ازدواج رسیده، شوهر سابقم اصرار دارد که دختر را از من بگیرد. قابل ذکر است که: سؤال زیر پاسخ فرمائید: الف: آیا شوهرم حق دارد دختر را از من بگیرد؟, هرگاه دختر به سن بلوغ رسیده، نه پدر مى تواند او را اجبار کند و نه مادر; بلکه نزد هر کدام دوست داشته باشد، مى تواند زندگى کند. ب: نفقه دخترم بر عهده کیست؟ آیا مى توانم حقوق و نفقه او را از شوهر سابقم مطالبه کنم؟ جواب: در صورتى که به میل خود نفقه او را داده‌اید، نمى توانید از پدر او چیزى بگیرید; ولى اگر پدر نفقه او را نمى داده و شما به این قصد نفقه او را داده‌اید که از او بگیرید، حق مطالبه دارید.
 زنى است که شوهرش بر اثر تصادف از بین رفته و پنج فرزند از او باقى مانده است، که بعضى کبیر و بعضى صغیر هستند، این زن با میل و رضایت خود حق حضانت اولادش را به جد پدرى بچه‌ها واگذار کرده و کلا حق حضانت را از خود اسقاط نموده است; بعد از یک سال و اندى ادعاى رجوع به حق حضانت مى کند، آیا حق رجوع دارد؟, بعد از واگذارى حق حضانت، حق بازگشت ندارد.
 زوجه علاوه بر بذل تمام یا مقدارى از مهریه، سرپرستى بدون نفقه و یا با نفقه فرزندان دختر بالاتر از هفت سال خود را بر عهده مى گیرد; ولى بعد از طلاق از نگهدارى اطفال امتناع مىورزد، آیا دادگاه مى تواند زوجه را به حضانت از فرزندان دختر الزام کند، یا این که حضانت به زوج منتقل مى شود؟, چنانچه شرعا (از طریق مصالحه، یا شرط ضمن العقد) موظف شده باشد، دادگاه مى تواند زوجه را به نگهدارى اطفال اجبار کند.
 اگر کسى همسر منحرف خود را، که رابطه نا مشروع داشته و محکوم به حد شرعى شده، طلاق دهد و دختر سه ساله اى داشته باشد. آیا از نظر شرع مقدس، این زن مطلقه منحرف مى تواند حضانت آن دختر بچه را بر عهده گیرد؟,اگر خوف انحراف بچه باشد، نباید بچه را به چنان مادرى سپرد. <H۳ class=content_h۳>مسائل متفرقه ازدواج</H۳>
 آیا در شرع مقدس اسلام تغییر سن شرعى و قانونى ازدواج دختران از ۹ سال به ۱۵ سال مجاز است؟, سن نه سالگى سن تکلیف است و الزاما سن ازدواج نیست. توضیح این که: ازدواج در صورتى جایز است که دختر رشد جسمانى کافى براى ازدواج داشته باشد و در صورتى که کارشناسان بطور خاص یابطور عام تأیید کنند که فلان دختر یا عموم دختران در محیط ما، در فلان سن، رشد جسمانى کافى براى ازدواج ندارند، ازدواج در چنان سنى حرام است. به تعبیر دیگر، بلوغ به حسب ادله شرع، چهار مرحله دارد. بلوغ به معناى سن تکلیف و رعایت واجب و حرام و انجام نماز و مانند آن. بلوغ به معناى آمادگى براى روزه، بطورى که مایه ضرر و زیان و بیمارى پسران و دختران نشود. بلوغ براى ازدواج، بطورى که دختران از نظر جسمى آمادگى کافى داشته باشند و خطر افضاء و نقائص دیگرى در کار نباشد. بلوغ و رشد براى مسائل اقتصادى و مالى، بطورى که در معاملات مغبون نشوند. از آنچه در بالا گفته شد، جواب سؤال روشن شد.
 حکم اسلام در مورد ختنه دختران چیست؟ و مراد از ختنه دختران چه مى باشد؟, آنچه از منابع فقه و حدیث شیعه و اهل سنت در مورد ختنه دختران و زنان استفاده مى شود، این امور است:۱. ختنه کردن دختران و زنان نزد علماى شیعه به اجماع و اتفاق واجب نیست; ولى حکم به استحباب آن کرده‌اند. (۱) ۲. مشهور نزد علماى اهل سنت نیز عدم وجوب است و «ابنقدامه» در «مغنى» تصریح کرده که نظر اکثر اهل علم عدم وجوب است. (۲) ۳. در روایات شیعه تصریح به عدم وجوب شده است، مرحوم صاحب وسائل احادیث متعددى در این زمینه دارد، از جمله در خبر ابو بصیر از امام باقر (علیه السلام) نقل شده که فرمود: «اما السنة فالختان على الرجال و لیس على النساء» و در همان باب روایات دیگرى نیز نقل مى کند; (۳) در کتب حدیث عامه، در مسند احمد حنبل، نیز عدم وجوب آن در مورد زنان، از پیغمبر اکرم (صلى الله علیه وآله) نقل شده است. (۴) ۴. در مورد طریقه آن در روایات تصریح شده که آن عضو مخصوص از ریشه برداشته نشود; بلکه تنها قسمت بالاى آن برداشته شود; توضیح این که در بالاى فرج قطعه گوشت کوچکى وجود دارد که ختنه مربوط به آن است. مسأله ۶۸۳: زنى که (نعوذ بالله) از راه نامشروع باردار شده، جایز نیست بچه‌اش را سقط کند و فرزند او حساب مى شود، فقط ارث از او نمى برد. مسأله ۶۸۴: هرگاه زن بگوید: «شوهر ندارم» مى توان حرف او را قبول کرد، به شرط آن که متهم نباشد، اما اگر بگوید: «یائسه‌ام» قبول ادعاى او اشکال دارد.
 آیا مادر عروس مى تواند شیر بها بگیرد؟, مادر در صورتى مى تواند شیر بها بگیرد که به صورت شرط ضمن العقد به هنگام خواندن نکاح قید شود.
 اگر زنى به بهانه اختلافات خانوادگى از شوهر خود اطاعت نکند و اطرافیان او، حتى با تهمت و دروغ گفتن به شوهر، مانع رفتن او به نزد شوهرش شوند، آیا زن و اطرافیانش گناهکارند؟, زن بدون دلیل نمى تواند نشوز اختیار کند و همچنین اطرافیان او بدون دلیل حق ندارند در این مسأله دخالت کنند، و اگر این کار را انجام دهند گناهکارند.
 خانواده‌ام به علت این که خواهر بزرگترم هنوز ازدواج نکرده، به خواستگاران من، که در حال حاضر ۲۷ سال سن دارم، ,جواب منفى مى دهند. آیا جایز است که بنده براى حفظ حرمت خواهرم ازدواج نکنم؟ و اگر ازدواج کنم، آیا در حق او خیانت کرده‌ام؟ شما شرعا و اخلاقا مى توانید ازدواج کنید و اینکار بى احترامى نسبت به خواهرتان نخواهد بود.
 بعضى از دختران که در سن بالا (۳۰ تا ۳۵ سال) هستند، خود را از نظر ازدواج در محدودیتهایى قرار مى دهند، مثلا مى گویند: «فقط با سادات ازدواج مى کنیم». آیا این کار در این شرایط سنى جایز است؟, این گونه محدودیتها به مصلحت دختران نیست; حتى اگر نذر کنند و آن نذر سبب مشکلاتى در زندگى آنها شود، آن نذر هم اعتبارى ندارد.
 بعضى از مؤمنین نذر مى کنند که دختران خود را فقط به سادات بدهند، بدین جهت گاهى برخى از دختران تا سن سى سالگى، بلکه بالاتر، موفق به ازدواج نمى شوند، آیا چنین عملى ظلم به دختران و خلاف شرع محسوب نمى شود؟ آیا از نظر شرعى پدر و مادر حق دارند چنین محدودیتى براى دختر خود ایجاد کنند؟, پدر و مادر حق ندارند درباره دختر یا پسر خود نذر کنند، یا محدودیتى از این نظر قائل شوند; حتى اگر خود دختران هم نذر کنند و سبب بروز مشکلاتى شوند، نذرشان اعتبارى ندارد. <H۳ class=content_h۳>احکام شیر دادن (رضاع) </H۳>شرایط شیر دادنى که سبب محرمیت مى شودمسأله ۶۹۲: هر گاه زنى کودکى را شیر دهد، با نه شرط سبب محرم شدن خواهد بود:۱. شیر از ولادت باشد; بنابراین اگر پستان بدون تولد فرزندى شیر پیدا کند و کودکى از آن بنوشد، سبب محرمیت نمى شود.۲. بچه از زن زنده شیر بخورد; پس اگر پستان زن مرده اى را به دهان بگیرد و شیر بخورد اثر ندارد.۳. شیر آن زن از حرام نباشد; بنابراین اگر شیر بچه اى را که از زنا به دنیاآمده بهبچه اى بدهند، به کسى محرم نمى شود.۴. شیر را از پستان بمکد; ولى احتیاط واجب آن است که اگر شیر را در گلوى بچه بریزند، با آن زن و محارم او ازدواج نکند.۵. شیر را با چیز دیگر مخلوط نکنند.۶. شیر مربوط به یک شوهر باشد; بنابراین اگر زنى را که داراى شیر است طلاق دهد بعد شوهر دیگرى کند و از او باردار شود و تا موقع وضع حمل، شیرى که مربوط به شوهر اول بوده، باقى بماند و مثلا کودکى را هشت دفعه از شیر مربوط به شوهر اول و هفت دفعه از شیر مربوط به شوهر دوم شیر دهد، آن کودک به کسى محرم نمى شود، همچنین اگر زنى از شیر مربوط به شوهر اول کودکى را بطور کامل شیر دهد و بعد از شیر مربوط به شوهر دوم کودک دیگرى را شیر دهد، آن دو به یکدیگر محرم نمى شوند.۷. کودک به واسطه بیمارى شیر را قى نکند، ولى احتیاط واجب آن است در این صورت کسانى که به واسطه شیر دادن به آن بچه محرم مى شوند با او ازدواج نکنند و نگاه محرمانه هم به او ننمایند.۸. کودک پانزده مرتبه، یا یک شبانه روز، بطورى که در مسأله بعد خواهد آمد شیر کامل بخورد، یا آن مقدار به او شیر بدهند که بگویند: «از آن شیر استخوانش محکم شده و گوشت در بدنش روییده است» و احتیاط مستحب آن است که اگر ده مرتبه شیر بخورد، کسانى که به واسطه شیر خوردن با او محرم مى شوند با او ازدواج نکنند و نگاه محرمانه نیز بهاو ننمایند.۹. دو سال کودک تمام نشده باشد، بنابراین بعد از تمام شدن دو سال اگر به او شیر دهند به کسى محرم نمى شود، حتى اگر پیش از تمام شدن دو سال چهارده مرتبه و بعد از آن یک مرتبه شیر بخورد با کسى محرم نمى شود، ولى اگر از موقع زاییدن زن بیش از دو سال گذشته باشد و شیر او باقى باشد و بچه اى را شیر دهد احتیاط واجب آن است که با زنانى که به واسطه شیر خوردن با او محرم مى شوند ازدواج نکند و نگاه محرمانه هم ننماید. مسأله ۶۹۳: همانطور که در مسأله سابق گفته شد، اگر کودکى یک شبانه روز شیر زنى را بخورد باعث محرمیت مى شود، ولى باید در بین یک شبانه روز غذا یا شیر زن دیگرى را نخورد، مگر این که غذا بقدرى کم باشد که به حساب نیاید، همچنین در بین پانزده مرتبه شیر خوردن، نباید شیرزن دیگرى را بخورد، و در هر مرتبه باید بقدرى بخورد که سیر شود و بنابر احتیاط دو دفعه بطور ناقص، نه دو دفعه حساب مى شود و نه یک دفعه. مسأله ۶۹۴: هر گاه زنى از شیر مربوط به یک شوهر چندین بچه را شیر دهد همه آنان به یکدیگر و به شوهر و زنى که آنان را شیر داده محرم مى شوند و نیز هر گاه کسى داراى چند همسر است، هر کدام از آنان بچه اى را شیر کامل دهد، آن بچه‌ها به یکدیگر و به آن مرد و به همه آن زنان محرم مى شوند. مسأله ۶۹۵: هر گاه زنى از شیرمربوط به یک شوهر، پسر و دخترى را شیر کامل دهد، آنها به هم محرم مى شوند، ولى خواهر و برادر آنها به یکدیگر محرم نمى شوند. مسأله ۶۹۶: اگر زنى برادر کسى را شیر دهد به او محرم نمى شود، اگر چه احتیاط مستحب آن است که با او ازدواج نکند. مسأله ۶۹۷: مرد نمى تواند با دو خواهر، اگر چه رضاعى باشند، ازدواج کند و اگر دو زن را عقد کند بعد بفهمد خواهر بوده‌اند، عقد اولى صحیح و دومى باطل است و اگر عقد در یک زمان بوده هر دو باطل است. مسأله ۶۹۸: اگر زن از شیر مربوط به شوهر خود کسانى را که در زیر گفته مى شود شیر دهد، شوهرش بر او حرام نمى شود; ولى بهتر است این کار را نکند:۱. برادر و خواهر خودش.۲. عمو، عمه، دایى و خاله خودش.۳. عموزاده و دایى زاده خودش.۴. برادرزاده خودش.۵. برادر شوهر، یا خواهر شوهر خودش.۶. خواهر زاده خود، یا خواهرزاده شوهرش.۷. عمو، عمه، دایى و خاله شوهرش.۸. نوه زن دیگر شوهرش. <H۳ class=content_h۳>آداب شیر دادن</H۳>مسأله ۶۹۹: هیچ کس براى شیر دادن فرزند بهتر از مادر و سزاوارتر از او نیست و بهتر است در برابر شیر دادن مزدى از شوهر خود نگیرد، ولى حق دارد بگیرد و اگر مادر بخواهد بیشتر از دایه مزد بگیرد شوهر مى تواند بچه را از او گرفته و به دایه دهد. مسأله ۷۰۰: در روایات آمده است: «دایه اى را باید براى طفل انتخاب کرد که داراى عقل و ایمان و عفت و صورت نیکو باشد و از گرفتن دایه کم عقل، یا غیر مؤمنه، یا بد صورتو کج خلق، یا زنازاده خوددارى شود و همچنین از انتخاب دایه اى که بچه او از زنا به دنیا آمده و شیرش شیر زنازاده است پرهیز شود» (۱). <H۳ class=content_h۳>مسائل متفرقه شیر دادن</H۳>مسأله ۷۰۱: خوب است زنها هر بچه اى را شیر ندهند، زیرا ممکن است فراموش کنند به چه کسانى شیر داده‌اند و بعدا دو نفر محرم با یکدیگر ازدواج کنند، مخصوصا در این ایام، که با وجود امکان استفاده از شیر خشک و امثال آن، کمتر ضرورتى براى شیر دادن به بچه هاى دیگران وجود دارد. مسأله ۷۰۲: کسانى که به واسطه شیر خوردن با یکدیگر خویشاوند مى شوند مستحب است یکدیگر را احترام کنند، ولى حقوق خویشاوندى ندارند و از یکدیگر ارث نمى برند.
 زوجه اى در طلاق خلعى، مهریه خویش را به زوج مى بخشد و پس از طلاق در ایام عده به بذل خود رجوع مى کند، در این صورت زوج حق رجوع به زوجیت دارد، اما اگر زوج به زوجه رجوع نکرد، آیا مهریه متعلق به زوجه است؟ حکم سایر احکام طلاق رجعى، از قبیل نفقه زوجه و توارث و غیره، چیست؟, با رجوع زوجه به بذل در ایام عده، طلاق رجعى مى شود و احکام آن را دارد و مهر را باید به او بدهد.
 آیا زن در زمان عده طلاق رجعى، بهجزء مسأله تمکین، تمام احکام زوجه را دارد؟ یعنى حق نفقه، لباس، منزل، مهریه دارد و باید از شوهر اطاعت کند و از منزل خارج نشود؟, آرى تمام احکام و حقوق زوجیت، که در بالا ذکر شد، را دارد. <H۳ class=content_h۳>طلاق خلع و مبارات</H۳>مسأله ۷۱۶: زنى که مایل نیست با شوهرش زندگى کند، و بیم آن مى رود که ادامه همسرى آنها باعث گناه شود، مى تواند مهر خود، یا مال دیگرى را به او ببخشد که طلاقش دهد، این را «طلاق خلع» گویند.
 شوهرم موافقت کرد که مبلغى را بصورت اقساط به او بپردازم تا مرا طلاق خلع دهد، پس از انجام طلاق مذکور، در حالى که اقساط را مى پرداختم، از طریق دادگاه اقدام به گرفتن دختر دو ساله‌ام کردم. شوهرم بخاطر این مسأله مى گوید: «چون تمام مبلغ را تاکنون نداده اى مطلقه نیستى و طلاق به هم خورده است». آیا این سخن صحیح است؟, طلاق خلع واقع شده و مرد نمى تواند برگردد; مگر این که زن برگردد.
 اینجانب با بذل مهریه‌ام از همسرم طلاق خلعى گرفتم، سپس در زمان عده کتبا رجوع به بذل را به دفتردار محضر اعلام کردم. اکنون متوجه شده‌ام که دفتردار، رجوع به بذل را به علت فراموشى ثبت ننموده است، حکم رجوع و بذل چیست؟, چنانچه در عده رجوع به بذل خود کرده‌اید و به شوهر اطلاع داده‌اید، حق دارید بذل خود را باز پس بگیرید و اگر خبر نداده‌اید و عده گذشته است کافى نیست و هر گاه دفتر دار متکفل این کار شده و کوتاهىکرده، ضامن مى باشد.
 طبق توافق زوجین، قرار شد زوجه علاوه بر مهریه مبلغى نیز جهت طلاق خلع به شوهر بپردازد، ولى زوجه پس از اجراى طلاق از دادن مال مذکور امتناع مىورزد، زوج به مجرد امتناع زوجه از بذل مال، رجوع خویش را به اطلاع زن مى رساند، آیا در این فرض طلاق به هم مى خورد؟, هر گاه عدم پرداخت به عنوان رجوع به بذل باشد زوج حق دارد رجوع کند و اما اگر صرفا تعللى در پرداخت بوده باشد، زوج حق رجوع ندارد و ازدواج زن پس از عده جایز است و زوج مى تواند طلب خود را از زوجه بگیرد.
 زوجه در طلاق خلع، که قبل از دخول صورت گرفته، تمام مهر خود را به زوج بذل نموده است، آیا زوجه حق دارد نصف مهر را بعد از طلاق مطالبه کند؟, حق ندارد.
 خانمى که طلاق خلع داده شده بود، بدون رجوع به بذل، با رجوع شوهرش موافقت کرده است و مدت زیادى عمل زناشوئى انجام داده‌اند. لطفا بفرمائید: الف: آیا عمل آنها صحیح است؟, تا زن رجوع به بذل نکند زوج حق رجوع ندارد; ولى مى تواند با توافق طرفین عقد جدید بنماید. ب: اعمال زناشوئى آنها دراین مدت چه حکمى دارد؟ آیا این کار رجوع قهرى محسوب نمى شود؟ چون جاهل به مسأله بوده‌اند زنا نیست، بلکه وطى به شبهه است و رجوع قهرى محسوب نمى شود; ولى از این به بعد اگر بدون عقد جدید با هم آمیزش کنند زنا محسوب مى شود.
 آیا بذلى که در طلاق خلعاز سوى زوجه انجام مى شود، نوعى هبه است؟ یا از لحاظ فقهى عنوان دیگرى دارد؟, بذل زوجه نوعى هبه معوضه است، ولى احکام مخصوص به خود را دارد.
 طلاقى که به درخواست زوجه و بدون موافقت زوج واقع مى شود، چه نوع طلاقى است؟ آیا قاضى دادگاه مى تواند بدون رضایت زوج بذل را قبول کند و رأى به طلاق خلع بدهد؟, در مواردى که دادگاه به خاطر تخلفاتى از سوى زوج حق طلاق دارد و بازگشت و رجوع سبب تجدید مشکل مى شود، مى تواند طلاق خلع دهد و بذل را از طرف شوهر بپذیرد. مسأله ۷۲۴: هر گاه زن و شوهر یکدیگر را نخواهند و زن مهر خود یا مال دیگرى را به مرد ببخشد که او را طلاق دهد، آن را طلاق مبارات گویند. مسأله ۷۲۵: زن مى تواند در بین عده طلاق خلع یا مبارات از بخشش خود برگردد و اگر بر گردد شوهر مى تواند رجوع کند و بدون عقد دوباره او را همسر خود قرار دهد. مسأله ۷۲۶: مالى را که شوهر براى طلاق مبارات مى گیرد نباید بیشتر از مهر باشد، بلکه احتیاط واجب آن است که کمتر باشد; ولى در طلاق خلع هر مقدار باشد اشکالى ندارد. <H۳ class=content_h۳>عده طلاق</H۳>مسأله ۷۲۷: زنى که از شوهرش طلاق گرفته باید عده نگه دارد; مگر این که شوهر اصلا با او نزدیکى نکرده باشد، یا قبل از نه سالگى طلاقش دهد، یا زن یائسه باشد، یعنى پنجاه سال قمرى از عمر او گذشته باشد; زن در این سه صورت بعد از طلاق مى تواند بلافاصله شوهر کند.
 اگر شخصىزنى را براى خود عقد دائم یا موقت نماید و تمام تمتعات (غیر از دخول) را ببرد و بعدا او را طلاق بدهد، یا مدتش تمام شود، یا مدتش را ببخشد، آیا در این صورت مى تواند بدون رعایت عده طلاق، خواهر یا دختر آن زن را عقد کند؟, چنین زنى عده ندارد و ازدواج با خواهر یا دختر او بلامانع است.
 مردى، زن غیریائسه اى را به عقد موقت خویش در مى آورد و قبل از اتمام مدت، باقیمانده مدت را مى بخشد و سپس او را به عقد دائم خویش در مى آورد، لطفا بفرمائید: الف: آیا عده لازم است؟, عده لازم نیست; هر چند دخول حاصل شده باشد. ب: در فرض بالا، چنانچه بعد از عقد دائم و قبل از دخول زن را طلاق دهد، آیا در اینجا عده لازم است؟ یا زن مى تواند بدون رعایت عده بلافاصله با مرد دیگرى ازدواج کند؟ چنانچه زن بخواهد با دیگرى ازدواج کند، باید باقیمانده عده عقد موقت را نگه دارد. مسأله ۷۳۰: مقدار عده در مورد زنانى که عادت مى شوند احتیاط آن است که بقدرى صبر کنند که دوبار حیض ببینند و پاک شوند، هنگامى که حیض سوم را دیدند عده آنها تمام است.
 زن مطلقه اى پس از طلاق، یک یا دو بار عادت ماهانه دیده و سپس یائسه شده است، آیا باقیمانده عده ساقط است؟, اگر یک بار عادت شده باید دو ماه دیگر عده نگه دارد و اگر دو بار عادت شده باید یک ماه دیگر عده نگه دارد. مسأله ۷۳۲: زنى که عادت ماهانه نمىبیند، اگر در سن زنانى باشد که عادت مى بینند، چنانچه شوهرش بعد از نزدیکى کردن او را طلاق دهد باید بعد از طلاق سه ماه عده نگه دارد و منظور از سه ماه آن است که اگر اول ماه است سه ماه تمامهلالى و اگر روز دیگرى از ماه است، مانند پنجم یا دهم، هنگامى که پنجم یا دهم ماه چهارم شود عده او تمام است; مثلا اگر پنجم ماه رجب او را طلاق داده، پنجم ماه شوال عده او تمام است.
 هر گاه زنى به خاطر شیر دادن بچه، عادت ماهانه نبیند، تکلیف او براى طلاق چیست؟, بعد از آخرین نزدیکى سه ماه صبر مى کند و سپس صیغه طلاق جارى مى شود، پس از آن عده سه ماه نگه مى دارد.
 عده زنان بدون رحم (زنى که رحمش را برداشته‌اند)، چقدراست؟, زنانى که رحم ندارند و طبعا حائض نمى شوند و به سن یائسگى نرسیده‌اند باید سه ماه عده طلاق نگه دارند. مسأله ۷۳۵: پایان عده زن باردار، متولد شدن فرزند یا ساقط شدن آن است، حتى اگر یک ساعت بعد از طلاق بچه به دنیا آید عده او تمام مى شود و مى تواند شوهر کند. مسأله ۷۳۶: عده ازدواج موقت بعد از تمام شدن مدت، در صورتى که عادت ماهانه مى بیند، به مقدار دو حیض کامل است و اگر عادت نمى بیند چهل و پنج روز تمام است.
 اگر زنى به عقد موقت مردى در آید و مطمئن باشد که از آمیزش با او حامله نشده است (مثلا مرد خواجه باشد، یا زنرحم خود را خارج کرده باشد) آیا باید پس از پایان مدت عقد موقت، عده نگه دارد؟, اگر دخول حاصل شده، عده لازم است. مسأله ۷۳۸: ابتداى شروع عده طلاق از موقعى است که صیغه طلاق خوانده مى شود، خواه زن بداند یا نداند، حتى اگر بعد از تمام شدن مدت عده بفهمد او را طلاق داده‌اند، لازم نیست دوباره عده نگه دارد.
 ابتداى عده وطى به شبهه چه زمانى است؟, مبدأ عده وطى به شبهه زمان حصول علم به وطى به شبهه است.
 در صورتى که زمان فهمیدن اشتباه در وطى به شبهه مدتى پس از وطى باشد، آیا در این صورت نیز نگاه داشتن عده لازم است؟, احتیاط نگه داشتن عده است.
 زن مطلقه اى پس از انقضاء عده، متعه مى شود و پس از چندى با وساطت بزرگان فامیل قرار مى شود با شوهر اول ازدواج کند، جریان را به همسر دوم مى گوید، او بقیه مدت عقد موقت را مى بخشد و سپس زن را به عقد دائم خویش در مى آورد و قبل از دخول او را طلاق مى دهد و زن با این استدلال که طلاق قبل از دخول بوده و عده ندارد، بلافاصله به عقد شوهر اول در مى آید. آیا این کار صحیح است؟, عده عقد سابق با این امور از بین نمى رود و تا عده پایان نیابد ازدواج مجدد او صحیح نمى باشد و نمى تواند بدون عده به عقد کسى در آید.
 دوشیزه اى براى جوانى در نظر گرفته مى شود و جهت حفظ جهاتشرعى عقد آنها خوانده مى شود، آنها در مواقعى از پشت آمیزش مى کردند، متأسفانه پس از مدتى از هم جدا مى شوند، دختر بر اثر جهل به مسأله، بدون رعایت عده به عقد دائم شخص دیگرى در مى آید، حال پس از چند سال زندگى و با داشتن چند فرزند، مسأله را فهمیده است، حکم شرعى او چیست؟, احتیاط واجب آن است که در فرض مسأله، بعد از عده مجددا صیغه عقد بخوانند و حرام ابدى نیست.
 با توجه به این که مدت دو سال است اسلام را پذیرفته‌ام و مدت شش ماه است از شوهر زردشتى ام جدا شده‌ام، عده اینجانبه چگونه خواهد بود؟, چنانچه مدت دو سال است اسلام را پذیرفته‌اید از همان زمان قبول اسلام، عده شما شروع شده و اگر شوهر شما از این امر با خبر بوده و در مدت عده شما اسلام نیاورده، عده شما پایان یافته و از آن شوهر جدا شده‌اید و نیازى هم به طلاق نیست.
 هرگاه زنى که از زنا باردار شده با زانى یا غیر او ازدواج کند، آیا احتیاج به عده دارد؟ اگر شوهرش او را بعد از ازدواج طلاق دهد، آیا عده دارد؟ و در صورتى که عده دارد، آیا عده او أبعد الأجلین است، یا عده اقراء؟, زنى که حامل از زناست عده ندارد، و جایز است به عقد زانى یا غیر او در آید و اگر او را طلاق داد عده او به اقراء یا سه ماه است و وضع حمل معیار نیست و اما در مورد طهر غیرمواقعه چون این شرط در حامل ساقط است مى تواند او را طلاق دهد، بنابراین اگر عادت ماهانه نمى بیند سه ماه صبر مى کند و ازدواج مى نماید.
 فلسفه عده زنان مطلقه چیست؟ آیا زنان نازا و یا زنانى که رحم خود را برداشته‌اند از این قانون مستثنى هستند؟, مسأله عده زنان، فلسفه هاى متعددى دارد و منحصر به مسأله انعقاد فرزند نیست و لذا در تمام مواردى که شرع گفته است، زن باید عده نگهدارد; هر چند عقیم و نازا باشد، یا رحم خود را برداشته باشد، یا فرضا چند سال است از شوهر خود جدا زندگى مى کند، در تمام این صورتها باید عده نگهدارد.
 آیا زن، در صورت یقین به عدم انعقاد نطفه، مى تواند قبل از سپرى شدن ایام عادت اقدام به ازدواج کند؟, عده در واقع حریم زوجیت است و فلسفه و حکمت آن منحصر به انعقاد نطفه نیست; به همین دلیل اگر مرد سالها از زن خود جدا زندگى کند، یا در مسافرت باشد، بعد از طلاق عده بر زن مدخوله غیر یائسه واجب است.
 امروزه از نظر پزشکى امکانات آزمایشگاهى و تجهیزاتى نظیر سونو گرافى وجود دارد که در کوتاهترین زمان مى توان بطور قطع، یقین حاصل نمود که زنى در اثر همبسترى و نزدیکى باردارشده است یا خیر؟ حال با چنین فرضى، آیا مدت عده طلاق همان است که قبلا در احکام آورده شده، یا قابل تغییر است؟, همان گونه که قبلا اشاره شد عده تنها مربوط به مسأله باردارى نیست، بلکه در واقع حریم زوجیت است; لذااگر زنى چند سال از شوهرش دور باشد سپس او را طلاق دهد، باید عده نگه دارد.
 امروزه با استفاده از دارو (خوراکى _ تزریقى)، یا به کار بردن وسایل پیشگیرى پزشکى، بطور قطع مى توان از باردارى زن جلوگیرى کرد، با چنین فرضى آیا بر زنانى که از امکانات فوق استفاده مى کنند، لازم است عده نگه دارند؟, از جواب بالا معلوم شد. <H۳ class=content_h۳>عده زنى که شوهرش مرده</H۳>مسأله ۷۴۹: زنى که همسرش از دنیا رفته باید چهار ماه و ده روز عده نگه دارد، خواه ازدواج دائم باشد یا موقت، شوهرش با او نزدیکى کرده باشد یا نه، حتى زن یائسه نیز باید عده وفات نگه دارد و اگر باردار است باید تا هنگام وضع حمل عده نگه دارد; ولى اگر پیش از گذشتن چهار ماه و ده روز فرزندش به دنیا آید، باید تا چهار ماه و ده روز بعد از مرگ شوهر عده را ادامه دهد. مسأله ۷۵۰: هرگاه زن یقین کند همسرش از دنیا رفته و عده وفات نگه دارد و بعدا شوهر کند، چنانکه معلوم شود شوهر او بعد مرده است، باید از شوهر دوم جدا شود و احتیاط واجب آن است که اگر باردار است به مقدارى که در عده طلاق گفته شد براى شوهر دوم عده طلاق نگه دارد و بعد از آن براى شوهر اول چهار ماه و ده روز عده وفات نگه دارد و اگر باردار نیست براى شوهر اول عده وفات نگه دارد و بعد براى شوهر دوم عده طلاق. مسأله ۷۵۱: ابتداى عده وفات، در صورتى که شوهر غایب باشد و فوت کند، از موقعى است که زناز مرگ شوهر با خبر مى شود. مسأله ۷۵۲: هرگاه زن بگوید: «عده من تمام شده» از او قبول مى شود، به شرط آن که مورد اتهام نباشد، بلکه احتیاط واجب آن است که مورد وثوق باشد.
 هرگاه زنى از شوهر خود طلاق خلع گرفته باشد و شوهرش قبل از پایان یافتن عده طلاق از دنیا برود، آیا چنین زنى عده وفات نیز دارد؟, در این گونه موارد که طلاق، طلاق بائن است، عده وفات ندارد; هر چند احتیاط بهتر است.
 شخصى زنى را در عده وفات عقد نموده و پس از پایان عده عروسى مى کنند، در حالى که زوجین جاهل به حرمت ازدواج در عده بوده‌اند، لطفا بفرمائید: الف: آیا حرمت ابدى براى آنها ثابت است، یا فقط عقد باطل مى باشد؟ ب: در صورتى که حرمت ابدى نباشد و بخواهند عقد جدید بخوانند، آیا براى همسر دوم عده لازم است؟ ج: آیا باید عده وفات را براى همسر اول به انجام برساند؟, عقد ازدواج باطل است، ولى حرمت ابدى نمى آورد و آن مرد مى تواند مجددا با آن زن صیغه عقد را جارى کند، ولى اگر زن بخواهد با شخص سومى ازدواج کند، باید عده وطى به شبهه تمام شود. <H۳ class=content_h۳>ترک زینت در ایام عده وفات</H۳>مسأله ۷۵۵: زن باید در مدت عده وفات از پوشیدن لباسهاى زینتى، کشیدن سرمه در چشم و کارهاى دیگر، که زینت حساب مى شود، خوددارى کند.
 زنى جوان (حدود ۳۰ ساله) همسرش را از دست داده است، بخاطر فوت شوهر بیشتر از متعارف ترک زینت مى کند و حتى باندازه معمول نظافت هم نمى کند و اگر کسىبه خواستگارى اش بیاید ,جواب منفى مى دهد و مى گوید: «با شوهر مرحومم عهد کرده‌ام که دیگر ازدواج نکنم و بین ما شرط شده که هر کس زودتر مرد، دیگرى ازدواج نکند» آیا این کارها صحیح و این شرط واجب الوفا مى باشد؟ حداد، به معناى ترک زینت در ایام وفات، لازم است; ولى ترک زینت، به معناى ترک نظافت نیست و شرط مزبور اعتبارى ندارد و سزاوار است زن بعد از گذشتن عده ازدواج کند.
 امروزه بعضى از امور زینتى بسیار مرسوم و متداول گشته است، آیا انجام این گونه امور هم در عده وفات اشکال دارد؟, آرى هر گونه زینت در این مدت اشکال دارد. <H۳ class=content_h۳>مسائل متفرقه طلاق</H۳>
 اگرزنى شرط کرده باشد که در صورتى که شوهرش همسر دیگرى اختیار کند وکالت در طلاق داشته باشد، آیا در صورتى که شوهر به خاطر ناسازگارى زن، همسر دیگرى اختیار کند، باز هم همسراول وکیل در طلاق خواهد بود؟, ظاهر این است که این شرط، از چنین صورتى منصرف است; زیرا هدف از این شرط، این بوده که به همسر اول قناعت کند، حال اگر همسر اول با پشت پازدن به زندگى زناشوئى، مرد را در بلاتکلیفى گذاشته، جایى براى تأمین آن شرط باقى نمى ماند، یعنى زن وکالت در طلاق نخواهد داشت.
 این که گفته مى شود: «زن با چادر سفید به خانه شوهر مى آید و فقط باید با کفن از خانه او برود» آیا سخن درستى است؟ و آیا زن در هیچ شرایطى نباید به فکر طلاق باشد؟, منظور این است که زن وهمچنین مرد حتى الامکان به سراغ تقاضاى طلاق نروند; مگراین که ادامه زندگى آنها با هم واقعا مشکلات مهمى ایجاد کند.
 وظیفه زنى که شوهرش مفقود شده چیست؟ نفقه او در این مدت از کجا تأمین مى شود؟, زنى که شوهرش مفقود شده است، چند حالت دارد: الف: اگر صبر کند تا خبرى آید مانعى ندارد و باید نفقه او را از مال شوهرش داد. ب: اگر انفاق کننده اى از ولى یا غیر او باشد باید صبر کند; مگر این که عسر وحرج شدید و ضرر مهمى حاصل شود که حاکم شرع مى تواند او را طلاق دهد. ج: در غیر این دو صورت، به حاکم شرع رجوع مى کند و او به مدت چهار سال از اطراف محل فقدان وى تحقیق مى کند. اگر خبرى نشد، نخست به ولى او پیشنهاد طلاق مى دهد، اگر او طلاق نداد خودش طلاق مى دهد، سپس عده وفات نگه مى دارد (هر چند کفایت عده طلاق رجعى نیز قوى است، اما احتیاط مهما امکن ترک نشود) و بعد شوهر مى کند. اگر شوهر اول مادام که در عده است مراجعه کرد اولى است و اگر بعد از عده _ حتى قبل از ازدواج مجدد _ شوهر اول بیاید طلاق نافذ است و تنها با رضایت طرفین و عقد جدید امکان بازگشت خواهد بود.
 هر گاه مردى زندگى را بر همسرش سخت بگیرد و حاضر به طلاق او هم نباشد، قاضى در چه صورت مى تواند این زن را طلاق دهد؟, طلاق از سوى قاضى در صورتى جایز است که عدم امکان سازش در حدىباشد که منجر به عسر شدید و حرج أکید گردد و زوج شخصا حاضر به طلاق نباشد و طلاق قاضى طلاق رجعى است، ولى اگر رجوع واقع شود و باز موضوع عدم سازش باقى باشد، مجددا طلاق مى دهد تا سومین مرتبه که طلاق بائن شود.
 خانمى ۲۱ سال پیش با مردى به صورت لفظى و غیر معلوم، از نظر دائمى و موقتى، ازدواج نموده است، آن مرد بعد از چهار سال زندگى و تولد اولین فرزندشان، این خانم و بچه را رها کرده و مفقود شده و جستجو نیز بى فایده بوده است، آیا این خانم مى تواند مجددا ازدواج کند؟, باید به حاکم شرع مراجعه کند، هر گاه مأیوس از اطلاع بر احوال او مى باشد مى تواند او را طلاق دهد تا بعد از چهار ماه و ده روز ازدواج کند و احتیاطا حاکم شرع باقیمانده مدت را (به فرض موقت بودن عقد) نیز مى بخشد و اگر احتمال پیدا شدن شوهر وجود دارد، حاکم شرع چهار سال براى جستجو تعیین مى کند، هر گاه اثرى پیدا نشد اقدام به طلاق مى کند.
 هر گاه زوج بدون عذر شرعى از دادن نفقه خوددارى کند، آیا طلاقزوجه جایز است؟, حاکم شرع باید از مال زوج نفقه را بپردازد و اگر میسر نشود به او تکلیف طلاق کند و اگر طلاق ندهد، شخصا او را طلاق مى دهد.
 اگر زنى پس از طلاق از شوهر اول، با مرد دیگرى ازدواج کند و به علتى ازدواج دوم باطل باشد، آیا این زن مى تواند پیش شوهر دوم بماند؟ چوناگر شوهر دوم آن زن را طلاق بدهد و از هم جدا شوند مایه آبروریزى آن مرد، یا آن زن، خواهد بود., مى تواند بماند، اما نامحرم است و نباید روابط زن و شوهرى میان آن دو باشد.
 طلاق زنى که همسرش معتاد است و مدتى است که مفقودالاثر شده و محکوم به اعدام نیز مى باشد، چگونه است؟, چنانچه فرار کرده و امید به بازگشت او نیست و زن در عسر و حرج شدید مى باشد و زندگى کردن با چنین مردى براى او مقدور نیست، حاکم شرع مى تواند او را طلاق دهد; ولى اگر مى تواند صبر کند و احتمال بازگشت و امکان زندگى با او وجود دارد، حکم او عدم طلاق است.
 زنى به علت این که شوهرش وى را مجبور به عدم رعایت حجاب اسلامى مى کند و گاهى از او مى خواهد که در جلوى میهمانان نامحرم، بدون حجاب حاضر شود، یا در خارج منزل با آرایش و بدون حجاب کامل اسلامى بیرون رود، از دادگاه تقاضاى طلاق نموده است. آیا عسر و حرج زوجه در این مورد قابل قبول است؟, اگر این کار از طرف شوهر بصورت وسیع تکرار شود و زوجه را در تنگناى شدید روحى قرار دهد، عسر و حرج ثابت است و حاکم شرع مى تواند او را طلاق دهد.
 لطفا در مورد اجرت المثل زحمات زن در منزل شوهر به سؤالات زیرپاسخ دهید: صفحه۲۱۳۱_ اگر طلاق به درخواست زوجه باشد، آیا زن استحقاق دریافت حق الزحمه کارهایى را که شرعا بر عهده وى نبوده و قصد تبرع هم نداشته، دارد؟ ۲_ در صورتى که طلاق به درخواست زوجه نباشد چطور؟, زوجه در صورتى مى تواند اجرت کارهاى خود را مطالبه کند که: اولا: بگوید: «قصد تبرع ندارم». و ثانیا: این کارها را شوهر از او بخواهد. و در این مسأله تفاوتى نمى کند که طلاق به درخواست زوج باشد یا زوجه.
 یکى از شروطى که در عقد نامه‌ها گنجانده شده این است: «در صورت طلاق، زن مالک نصف اموال شوهر مى شود» آیا این شرط صحیح است؟ و در صورت صحت، آیا زن علاوه بر این، مستحق دریافت حق الزحمه کارهایى که بدون قصد تبرع در خانه شوهر انجام داده و شرعا بر عهده وى نبوده، نیز مى باشد؟, ظاهر این شرط این است که جبران خدمات دوران ازدواج است; ولى چون شرط مزبور آمیخته با ابهام فراوان است، شرعا اشکال دارد. مسأله ۷۶۹: اگر زن در موقع عقد شرط کند که هر گاه شوهرش مثلا مسافرت نماید، یا معتاد به مواد مخدر گردد، یا خرجى او را ندهد، اختیار طلاق با او باشد این شرط باطل است، ولى هر گاه شرط کند که او از طرف شوهرش وکیل باشد، که هر گاه این کارها را انجام دهد خود را مطلقه کند، این وکالت صحیح است و در چنین صورتى حق دارد خود را طلاق دهد. <H۲ class=content_h۲>۲۰- احکام ارث زن</H۲>مقدمهقانون ارث چون ریشه فطرى دارد، به أشکال گوناگون در میان ملل گذشته دیده مى شود، که جاى شرح آن در این مختصر نیست. اما آنچه توجه به آن لازم است، این که: اسلام قانون فطرى و طبیعى ارث را از خرافاتى که به آن آمیخته شدهبود پاک کرد و تبعیضات ظالمانه اى را که در میان زن و مرد از یک سو، و بزرگسال و کودک، از سوى دیگر قائل بودند از بین برد. (۱) قسمتى از احکام ارث بانوان به شرح زیر است: مسأله ۷۷۰: هر گاه مردى از دنیا برود و فرزند نداشته باشد، یک چهارم اموالش را همسر دائمى او مى برد و بقیه را ورثه دیگر، و هر گاه از آن زن، یا از زن دیگر فرزند داشته باشد، یک هشتم به زن او، و بقیه به وارثان دیگر مى رسد.
 چگونگى ارث زن و شوهر را از همدیگر، در صورتى که وارث دیگرى نباشد، بیان فرمائید., هر گاه زوج یا زوجه از دنیا برود و وارث دیگرى نباشد، اگر زوجه از دنیا برود تمام مال از آن زوج است و اگر زوج از دنیا برود یک چهارم مال، از آن زوجه و بقیه به امام (علیه السلام) تعلق مى گیرد. و در زمان ما باید به دست حاکم شرع برسانند و اگر واقعا آن زن نیازمند باشد، حاکم شرع مى تواند همه یا قسمتى از آن را به او بازگرداند.
 همسر اول شخصى به هنگام وضع حمل فوت مى کند، سپس فرزندش فوت مى نماید، شوهر بعد از یک سال با دخترى ازدواج مى کند و بیست سال با هم زندگى مى کنند، ولى صاحب فرزندى نمى شوند، اکنون شوهر فوت کرده است، ارث زن چگونه است؟, هر گاه شوهر در زمان مرگ هیچ فرزندى نداشته، یک چهارماموال او (غیر از زمین) به همسرش مى رسد و بقیه متعلق به ورثه دیگر است. مسأله ۷۷۳: زن از تمام اموال منقول شوهر ارث مى برد، ولى از زمین و قیمت آن ارث نمى برد، خواه زمین خانه باشد یا باغ، یا زمین زراعتى و مانند آن، و نیز از خود هوایى ساختمان ارث نمى برد، مثل بنا و درخت، اما باید هوایى را قیمت کنند و از قیمت آن، سهم ارث او را بدهند.
 آیا سرقفلى زمین و مغازه، قابل فروش است؟ آیا زوجه از آن ارث مى برد؟, سرقفلى زمین و مغازه حکم زمین را ندارد و همسر از آن ارث مى برد، و با موافقت مالک، یا متولى موقوفه، قابل فروش است.
 آیا زن از آب قنات، یا چاه، ارث مى برد؟, فقط از مقدار آبى که در حال مرگ شوهر در قنات یا چاه موجود است ارث مى برد.
 آیا زوجه از پولى که عوض دیه خون شوهر گرفته‌اند، ارث مى برد؟, آرى از آن، مانند سایر اموال، ارث مى برد.
 زنى در زمان حیات شوهر مهریه‌اش را مطالبه نکرده است، آیا پس از فوت شوهر مى تواند مطالبه کند؟ در صورتى که قابل مطالبه باشد، آیا در ردیف سایر بدهکاریهاى میت است، یا مقدم بر آنها مى باشد؟, مهریه مانند سایر دیون و همردیف آنهاست و باید از اصل ترکه پرداخته شود. مسأله ۷۷۸: هرگاه زن بخواهد در چیزى که از شوهر ارث نمى برد (مانند زمین و بناى خانه) تصرف کند باید از ورثه دیگر اجازه بگیرد، همچنین ورثهدیگر تا سهم زن را از قیمت هوایى نداده‌اند (مانند بناى خانه) نباید بدون اجازه زن در آن تصرف کنند و چنانچه پیش از دادن سهم زن، آنها را بفروشند، در صورتى که زن معامله را اجازه دهد صحیح وگرنه نسبت به سهم او باطل است. مسأله ۷۷۹: اگر میت بیش از یک زن داشته باشد، در صورت نداشتن فرزند چهار یک اموال او، و در صورت داشتن فرزند، هشت یک آن، به شرحى که در بالا گفته شد، بطور مساوى میان زنان او تقسیم مى شود، خواه شوهر با آنها نزدیکى کرده باشد یا نه، اما اگر در مرضى که به آن مرض از دنیا رفته زنى را عقد کرده، در صورتى از او ارث مى برد که با او نزدیکى کرده باشد. مسأله ۷۸۰: هرگاه زن را، به ترتیبى که در احکام طلاق گفته شد، طلاق رجعى دهد و در بین عده بمیرد، شوهر از او ارث مى برد، همچنین اگر شوهر در بین عده زن بمیرد از او ارث مى برد، ولى هر گاه یکى از آنان در عده طلاق بائن بمیرد، دیگرى از او ارث نمى برد. مسأله ۷۸۱: هر گاه شوهر در حال بیمارى، همسرش را طلاق دهد و پیش از گذشتن یک سال (قمرى) از دنیا برود، زن با سه شرط از او ارث مى برد: اول: این که شوهر در همان مرض از دنیا برود. دوم: این که زن بعد از طلاق و گذشتن عده شوهر نکند. سوم: آن که طلاق به رضایت زن نباشد و اگر با رضایت او باشد، ارث بردنش مشکل است. مسأله ۷۸۲: لباس و زینت آلات و مانند آنها، که مرد براى همسرش مى گیرد، مالهمسر اوست; مگر این که ثابت شود قصد تملیک نکرده، بلکه جنبه عاریتى داشته است.
 آیا لباسهاى مختلف و زیور آلات و امثال آن، که شوهر در حال حیات براى همسرش گرفته، متعلق به زن است، یا مال شوهر مى باشد و باید بین ورثه تقسیم شود؟, هر گاه عرف محل این باشد که لباسها و زیور آلات را به زن مى بخشند، مال اوست و اگر عرف محل این است که آنها به عنوان امانت در نزد او مى باشد و فقط در زمان حیات شوهر حق تصرف دارد، میان همه ورثه تقسیم مى شود; ولى معمولا به زن تملیک مى شود.
 چرا اسلام سهم الارث مردان را دو برابر سهم زنان قرار داده است؟, دلیل آن روشن است; زنان هنگامى که شوهر مى کنند هزینه اى براى زندگى نمى پردازند و تمام هزینه آنها در اسلام بر دوش مردان است. به تعبیر دیگر، مردان هم باید هزینه زندگى خود را بپردازند و هم هزینه زندگى فرزندان و زنانشان را، و با این حال طبیعى است که سهم ارث آنها بیشتر باشد. ممکن است گفته شود بعضى از زنان شوهر نمى کنند و بعضى از مردان زن نمى گیرند، درباره آنها چطور؟ پاسخ آن نیز با توجه به یک نکته معلوم مى شود و آن این که قوانین الهى، (بلکه تمام قانونها) هماهنگ با نوع افراد جامعه است و افراد استثنایى معیار قوانین نیستند. (۱) سؤالات فراوانى در این زمینه طرح کرده است; در اینجا به بخشى از آن، که مربوط به بانوان مى شود، مى پردازیم: <H۳ class=content_h۳>معاینات پزشکى</H۳>مسأله ۷۸۵: هر گاه پرستار یا طبیب ناچار باشد دست به عورت بیمار بزند باید دستکش یا مانند آن بپوشد; همچنین اگر طبیب و پرستار مرد ناچار باشد دست به بدن زن بزند، یا طبیب و پرستار زن دست به بدن مرد بزند، باید دستکش یا مانند آن در دست داشته باشد; ولى در صورت ضرورت و ناچارى اشکالى ندارد.
 لمس و تماس دست دانشجوى پسر، با دست زن بیمار موقع گرفتن نبض و معاینه و معالجه، در مقام آموزش علمى که از نظر استاد الزامى است، در دو صورت ضرورت و عدم ضرورت، چه حکمى دارد؟ پیراهن بگیرد مقدم است, تنها در مورد ضرورت جایز است و اگر امکان داشته باشد که از روىصفحه۲۲۰.
 آیا معاینه و لمس مردان غیر بیمار براى دانشجویان پزشکى دختر، در مقام آموزش پزشکى جهت کنترل سلامتى، استخدام، سربازى و مانند آن، جایز است؟, در امورى که براى جامعه ضرورت دارد جایز است.
 تزریق آمپول به بیمار زن، توسط مرد نامحرم، چگونه است؟, در غیر صورت ضرورت جایز نیست.
 مراجعه بیمار زن به دکتر مرد، در صورتى که دکتر حاذق زن نباشد، یا وجود دارد، ولى دکتر حاذق مرد سهل الوصول‌تر است، چه حکمى دارد؟ و بطور کلى در چه صورتى زن مى تواند به دکتر مرد مراجعه کند، با توجه به این که غالبا لمس لازم است؟, تنها در موارد ضرورت، یعنى عدم دسترسى به دکتر زن، جایز است.
 اگر عروس از باب احتیاط، براى بررسى بکارت به دکتر زن و در صورت نبودن متخصص زن، به متخصص مرد مراجعه کند، آیا این کار با توجه به لزوم لمس جایز است؟, هر گاه ترک این کار مظنه مفاسد و اختلافات مهمى بوده باشد جایز است و در این صورت باید حتى الامکان از طبیب زن و اگر ممکن است از غیر طریق رؤیت، مثلا با استفاده از لمس غیر مستقیم به وسیله دستکش و مانند آن، انجام گیرد.
 لمس و نظر به بیماران غیر همجنس تا چه سنى جایز است؟, مادامى که ممیز نباشند، لمس و نظر جایز است و هنگامى که به حد تمییز رسیدند، نگاه کردن قبل از بلوغ، اگر مفسده خاصى نداشته باشد، اشکالى ندارد.
 آیا مراجعه زن بیمار به پزشک مرد، در صورتى که بتواند پزشک زنبیابد، جایز است؟ (با توجه به این که معمولا پزشکان مرد، به دلیل سابقه زیادتر، از مهارت بیشترى برخوردار بوده و در امر طبابت از بانوان پزشک موفق‌تر و حاذق‌تر هستند). ضمنا فرض سؤال در جائى است که از او معاینه جسمى به عمل مى آید., در صورتى جایز است که تفاوت آگاهى آن دو در حدى باشد که بیم آن برود پزشک زن موفق به معالجه نشود و بیمارى ادامه یابد، یا تشدید شود، یا بهبودى به تأخیرافتد.
 در کارهاى مربوط به زایمان، دانشجویان زن (اعم از پزشکى و مامایى) به حد کفایت تربیت شده‌اند. آیا ضرورتى براى حضور مردان در بخشهاى زایمان، که موجب نظر یا تماس با بدن زنان مى شود، وجود دارد؟, در صورت وجود زنان لایق، حضور مردان در این موارد جایز نیست.
 تشریح جسد مردان، براى دانشجویان پزشکى دختر، چه حکمى دارد؟, مادام که ضرورت قطعى نباشد جایز نیست.
 در صورت وجود پزشک زن و مرد به تعداد کافى، آیا ملاک مراجعه بیماران، همجنس بودن پزشک است، یا حاذق بودن؟, در صورتى که در عدم مراجعه به حاذق‌تر، بیم خطر و ضرر باشد، باید حاذق‌تر را مقدم بشمرد و اگر بیم ضرر و خطرى نباشد، معیار همجنس بودن است; البته در مواردى که معاینات بدنى لازم است.
 آیا مى توان بیماران را به مراجعه به پزشک همجنس، حتى با ادعاى اضطرار و مجوز شرعى، ملزم کرد؟, در صورتى که بیمار خود را ناگزیر از مراجعه به غیر همجنس ببیند، مراجعه به غیر همجنس مجاز است.
 بسیارى از احکام شرع در مسائل پزشکى مشروط به عدم لمس و نظر جنس مخالف شده است، آیا منظور از لمس، لمس مستقیم پوست با بدن بیمار است، یا حتى در صورتى که دست پزشک با پوششهایى نظیر دستکش طبى پوشیده شده باشد، نیز اشکال دارد؟ صفحه۲۲۲, در صورتى که بدن مستقیما تماس پیدا نکند، براى نیازهاى پزشکى اشکالى ندارد.
 دانشجویان دختر مجبور هستند که در کلاس تشریح به عورت میت مرد نگاه کنند و گذراندن این کلاسها الزامىاست، حکم چنین نگاههایى چیست؟, تنها در صورت اجبار و اضطرار جایز است، همچنین اگر این کار انجام نشود معلومات طبى آنها ناقص مى شود و براى مداواى بیماران مشکلى ایجاد مى شود، نگاه کردن جایز است.
 نگاه به جسد غیر همجنس، مسلمان یا غیر مسلمان، در مقام آموزش پزشکى براى معاینه، کالبد شکافى، تشریح، پیوند و قطع اعضا چه حکمى دارد؟, تنها در صورت ضرورت جایز است.
 نگاه کردن به عکسهاى عریان موجود در کتابهاى پزشکى، که آموزش آن براى دانشجویان دختر ضرورى است، و در عین حال خوف وقوع در گناه مى رود، چه حکمى دارد؟, بدون قصد لذت و ریبه اشکالى ندارد و هر گاه چنین حالتى خود به خود حاصل شود، تنها در موارد ضرورت و به مقدار ضرورت نگاه کنند.
 افعال و مشاغلى وجود دارد که مستلزم نظر و لمس بدن غیر همجنس مى باشد، مثل دندان پزشکى، زایمان، جراحى و مانند آن، در این گونه موارد تکلیف چیست؟ آیا فرقى بین حال ضرورت و غیر آن هست؟ ملاک ضرورت چیست؟, این گونه امور فقط در صورت ضرورت جایز است، و معیار ضرورت تشخیص عرف عام و صالح است. <H۳ class=content_h۳>جلوگیرى از انعقاد نطفه</H۳>
 جلوگیرى از انعقاد نطفه، شرعا چه حکمى دارد؟ صفحه۲۲۳, براى جلوگیرى از انعقاد نطفه هر وسیله اى که بى ضرر باشد و باعث نقص مرد یا زن نشود (مثل این که مرد یا زن براى همیشه از قابلیت تولید مثل بیفتد) مجاز است; ولى اگر مستلزم نظر یا لمس حرام باشد جایز نیست، مگر در موقع ضرورت; مثل این که به تشخیصاهل خبره کنترل جمعیت ضرورت داشته باشد.
 خانمى براى جلوگیرى از باردارى مى خواهد دستگاه بگذارد و براى این کار دکتر زن باید به عورت او نگاه کند و دست بزند، با توجه به این دو نکته غیر مجاز، و این که جلوگیرى از باردارى معالجه نیست، آیا این کار جایز است؟, اگر ضرورت فردى یا اجتماعى نباشد جایز نیست و در صورت ضرورت (به تشخیص اطباى مورد وثوق) جایز است.
 آیا مرد مى تواند به زن دائمى خود بگوید: «نباید بچه دار شوى»؟, زن را نمى توان مجبور کرد که مثلا لوله هاى خود را ببندد، حتى نمى توان او را مجبور کرد که به وسیله قرص و مانند آن جلوگیرى کند; ولى مرد مى تواند با خوردن دارو، یا استفاده از آمپول، یا مانند آن، موقتا از انعقاد نطفه جلوگیرى کند.
 بستن لوله هاى «تخمک بر» در زنان (توبکتومى)، که اکثرا موجب عقیمى دائمى مى گردد، چه حکمى دارد؟, اگر موجب عقیم شدن دائم است اشکال دارد.
 کلا بستن لوله هاى رحم از نظر شرع مقدس اسلام در بیماریهاى مختلف چه حکمى دارد؟, هر گاه قابل بازگشت نباشد جایز نیست و در صورت قابل بازگشت بودن جایز است (مشروط بر این که موجب لمس و نظر حرام نشود; ولى در موارد ضرورى جایز است).
 آیا استفاده از «i u d»، که اثر آن جلوگیرى از لانه گزینى نطفه بسته شده است، جواز شرعى دارد؟, هر گاه موجب لمس و نظر حرام نشود مانعى ندارد; مگر این که ضرورتفردى یا اجتماعى ایجاب کند. صفحه۲۲۴
 آیا زن مى تواند بدون اجازه شوهر اقدام به بستن لوله هایش بنماید؟, اگر ضرورتى نباشد جایز نیست.
 در مواردى که حاصل حاملگى جنینهاى داراى نقص در خلقت، یابیمارى ژنتیکى است، آیا زن مى تواند با بستن لوله هاى خود از حاملگى بعدى جلوگیرى کند؟, هر گاه خوف ضرر و خطر قابل ملاحظه اى، هر چند نسبت به بچه وجود داشته باشد، جایز است.
 درصورتى که بستن لوله هاى زن یا مرد اجازه داده شود، حق تقدم با کدام یک از آنها است؟, بعید نیست در شرایط مساوى مرد مقدم باشد.
 با توجه به آنچه در منابع علمى پزشکى معتبر آمده، مادرانى که بیش از پنج زایمان داشته‌اند و سن آنها بالاتر از ۳۵ سال مى باشد، اگر حامله شوند در معرض خطرات جسمى قرار دارند، آیا چنین زنانى مجاز به بستن لوله هاى خویش هستند؟, چنانچه خطر قطعى، یا به احتمال قابل ملاحظه اى باشد، جایز است.
 اگر دکترها به خانمى بگویند: «حاملگى برایت خطرهایى دارد» آیا زن مى تواند لوله هاى رحم خود را ببندد، اگر چه مستلزم عقیم شدن دائم، یا مستلزم نظر و لمس حرام باشد؟ آیا این، از مصادیق اضطرار است؟, در صورتى که از گفتار دکترها خوف خطر حاصل شود مجاز هست.
 با توجه به ماده «۱۴ بند ب» و ماده «۱۶ بند ه_» کنوانسیون «محو کلیه أشکال تبعیض علیه زنان» که حق تصمیم گیرى در مورد تعداد فرزندان، فواصل باردارى و تنظیم خانواده را براى زنان مطرح مى کند، آیا زن بدون رضایت همسرش مىتواند اقدام به بستن لوله رحم، استفاده از داروها و روشهاى ضد باردارى و تنظیم فواصل باردارى کند؟, این کار جایز نیست; مگر این که خطر قابل ملاحظه اى سلامت زن را تهدید کند.
 آیا مصرف قرصهاى ضد حاملگى، جهت پیشگیرى از باردارى، بلامانع است؟, درصورتى که ضرر قابل ملاحظه اى نداشته باشد و همسر راضى باشد، مانعى ندارد.
 قرار دادن «نور پلانت» توسط پزشک زن، که فقط سطح خارجى بازو رامشاهده مى کند، چه حکمى دارد؟ آیا در صورت پوشیدن دستکش توسط طبیب و پوشش کامل زن، به جز محل عمل (حدود چند سانتیمتر روى بازو)، پزشک مرد مى تواند اقدام به این کار کند؟, در صورت ضرورت اشکال ندارد.
 درصورتى که پزشکان متخصص زنان و زایمان در مورد حاملگى به خانمى اعلان خطر کنند، (خطرات جانى، جسمى، و مشکلات احتمالى براى جنین)، آیا این مطلب براى تحقق اضطرار کفایت مى کند؟, هر گاه پزشکان مزبور در کار خود حاذق و از نظر صداقت و تعهد مورد تأییدند، تشخیص آنها در مورد انواع جلوگیرى هایى که در بالا ذکر شد، کافى است.
 بستن لوله هاى رحم باعث قطع دائم حاملگى در خانمها مى شود و در شرایط ایده آل شانس برگشت، با عمل جراحى مجدد، حدودا ۵۰٪ است. این عمل چه حکمى دارد؟, در غیر حال ضرورت، اشکال دارد.
 زن و شوهرى، هر دو، جهت جلوگیرى از حاملگى اتفاق نظر دارند، ولى در استفاده از روشها اختلاف نظر وجود دارد، نظر کدام یک مقدم است؟ مثلا زن استفاده از قرصهاى ضد حاملگى، کهمطمئن‌تر است، را پیشنهاد مى کند و مرد، که معتقد به ضررهاى جانبى قرصهاى مذکور است، استفاده از کاندوم را بهتر مى داند، تکلیف چیست؟, زن مجبور نیست روشى را که مرد مى گوید بپذیرد.
 جهت بستن لوله هاى رحم (tl)، هیچ الزامى بر مشاهده عورت خانمها به هنگام عمل، وجود ندارد و عمل از طریق شکم صورت مى گیرد. آیا انجام عمل مذکور توسط پزشک زن جایز است (با توجه به این که لمس و نظر در ناحیه شکم صورت مى گیرد)؟, از نظر لمس و نظر اشکالى ندارد.
 خانمى است که به علت دیگرى تحت عمل جراحى قرار گرفته و شکم بیمار باز شده است. با توجه به باز بودن شکم، بستن لوله‌ها چه حکمى دارد؟ آیا باز مسأله لمس و نظر مطرح مى شود؟ در صورتى که پزشک مرد مسؤول جراحى مشکل اولیه بیمار باشد چطور؟, لمس و نظر باید به مقدار ضرورت باشد و بیش از آن مجاز نیست. علاوه بر آن که احراز شرایط فوق و رضایت بیمار و همسرش نیز لازم است.
 در صورتى که شکم زن بیمار توسط دستیار زن باز شود، با توجه به این که نظر به پوست ظاهر شکم صورت نمى گیرد و بیشتر داخل شکم مشاهده مى گردد، آیا پزشک مرد مى تواند با دستکش، به عمل بستن لوله‌ها بپردازد؟, تنها در موارد ضرورت جایز است.
«i u d» براى جلوگیرى از حاملگى در زنان استفاده مى شود. این وسیله بایستى از طریق مهبل در داخل رحم گذارده شود و غالبا متخصصین زنمبادرت به این کار مى نمایند; ولى زنان کافى در تمام مراکز بهداشتى _ درمانى و یا بیمارستانها، براى این کار آموزش داده نشده‌اند. آیا پزشک مرد مى تواند این کار را انجام دهد؟ در صورتى که این کار توسط پزشک زن صورت گیرد، آیا مشاهده آن توسط دانشجویان پزشکى پسر، به منظور یادگیرى، اشکال دارد؟, این کار جز در موارد ضرورت جایز نیست و اگر ضرورتى باشد، مادام که دسترسى به جنس موافق است، مراجعه به جنس مخالف جایز نیست.
 در صورت ضرورت کنترل باردارى در زن و شوهر خاصى، و عدم موفقیت آنها در رعایت مناسب سایر روشها، بستن لوله‌ها چه حکمى دارد؟ آیا از موارد اضطرار است؟, در صورتى که خطرى از ناحیه باردارى متوجه مادر باشد مانعى ندارد.
 جهت بستن لوله هاى رحمى (tl)، روش «لاپاراسکوپى» مى تواند مورد استفاده قرار گیرد (یعنى با برشهاى حدود نیم تا یک سانتیمترى از روى شکم این عمل انجام مى شود) حکم این روش ذاتا چیست؟, چنانچه این روش مانند سایر روشها سبب عقیم شدن باشد جایز نیست; مگر در موارد ضرورت.
 در سؤال فوق، با توجه به پوشیده بودن بدن بیمار و فرستادن وسایل «لاپاراسکوپى» از منفذهاى نیم تا یک سانتیمترى به داخل شکم بیمار و عدم لزوم لمس و نظر، و با توجه به آماده کردن محیط عمل تا پوشش کامل، توسط خانمها، آیا پزشک مرد مى تواند به این عمل اقدام کند؟, اگر لمس و نظر لازم نیاید، از این جهت مشکلى نیست.
 فتواى مشهور فقها کراهت عزل (جلوگیرى ازریختن نطفه در رحم همسر) مى باشد، با توجه به این مسأله، به دو پرسش زیر پاسخ دهید: اولا: آیا این فتوا شامل سایر راهها و طرق جلوگیرى از انعقاد نطفه، که در زمان ما مرسوم است، نیز مى شود؟ ثانیا: آیا در عصر و زمان ما، که ضرورتهاى فردى و اجتماعى کنترل جمعیت را اقتضاء مى کند، نیز کراهت وجود دارد؟, کراهت شامل تمام اسباب جلوگیرى مى شود، ولى ضرورتهاى فردى و جمعى کراهت را بر طرف مى سازد.
 در کل، با توجه به سؤالات مطروحه، در صورتى که حضر تعالى ارشاد و نظر خاصى دارید، لطفا جهت استفاده پزشکان بفرمائید., توصیه حقیر این است که باید در مسأله کنترل موالید، مانند همه مسائل اجتماعى، از افراط و تفریط پرهیز کرد و تنها مسائل کوتاه مدت را در نظر نگیرند و به واقعیت‌ها توجه کنند; نه شعارها. <H۳ class=content_h۳>سقط جنین</H۳>
 آیا سقط جنین صورت مجازى دارد؟, در صورتى که یقین، یا خوف خطر، یا ضرر مهمى براى مادر داشته باشد، در مراحل اولیه جایز است.
 سقط جنین کافر و مسلمان چه حکمى دارد؟, واضح است که ساقط کردن جنین مسلمان جایز نیست; حتى اگر فرزند نامشروع باشد. و در مورد بچه هاى کفار نیز ساقط کردن مجاز نیست; حتى اگر در مذهب آنها فرزند نامشروع باشد.
 آیا سقط جنین جایز است و اگر جایز باشد دیه دارد؟, در صورتى که از گفته متخصصین یقین، یا خوف خطر، یا ضرر مهمى حاصل شود اقدام به سقط جنین جایز است (البته مادامى که به صورت انسان کامل در نیامدهباشد) و چون احتمال تعلق دیه مى رود، احتیاط آن است که ورثه این کودک دیه را ببخشند.
 آیا در موارد زیر، قبل از ولوج روح (۱) مى توان سقط درمانى انجام داد: الف: در بیماریهایى که مى دانیم مسلما جنین پس از تولد خواهد مرد. ب: در بیماریهاى ژنتیکى. سقط جنین غیر شیعه چگونه است؟, سقط جنین در هیچ مورد جایز نیست; مگر در موارد ضرورت.
 آیا سقط جنین پس از ولوج روح، اگر علم به تلف شدن مادر و جنین باشد، جایز است؟, در فرض مسأله که اگر مادر به همان حال باقى بماند، هر دو مى میرند، مى توان با سقط جنین، جان مادر را نجات داد.
 اگر مادرى براى سقط بچه‌اش کارى انجام ندهد، لکن با مراعات نکردن موارد لازم و تهیه نکردن شرایط حفظ جنین، باعث سقط بچه شود، آیا کار حرامى کرده است؟, اگر در حفظ جنین مطابق معمول کوتاهى کرده باشد مسؤول است.
 زنى که در ماه هفتم حاملگى به سر مى برد، در اثر تصادف نیاز به عمل جراحى فورى پیدا مى کند، که لازمه‌اش بیهوش نمودن اوست، ولى در اثر بیهوشى بچه مى میرد (یقین به فوت بچه داریم) آیا لازم است مادر، جراحى و عملشود؟, اگر جان مادر در خطر است و راه منحصر به عمل جراحى و بیهوشى باشد مانعى ندارد.
 در فرض بالا، در صورتى که احتمال فوت بچه برود، آیا باز هم جایز است مادر عمل شود؟, با شرایط بالا، این فرض به طریق اولى جایز است.
 دکترها به مادرى دارویى داده‌اند که بخورد تا بچه‌اش سالم بماند و سقط نشود، آیا زن مى تواند به منظور سقط جنین دارو را استفاده نکند؟, جایز نیست.
 در زن حامله اى که مبتلا به سرطان رحم شده است و درمان آن به اشعه درمانى نیاز دارد و این کار هم باعث ناقص الخلقه شدن جنین مى شود، آیا مى توان قبل از اشعه درمانى، سقط درمانى کرد؟, اگر ناقص الخلقه شدن او قطعى و شدید است و در مراحل نخستین باردارى و قبل از رسیدن به مرحله جنین کامل باشد و راه درمان نیز منحصر به این راه گردد، مانعى ندارد.
 اگر پزشک به طور قطع تشخیص دهد که فرزندان بعدى زن و شوهرى، ناقص العضو خواهند شد، بفرمایید:۱. در صورت سؤال والدین، آیا بر طبیب واجب است واقعیت را به آنان اطلاع دهد؟ ۲. در صورت عدم سؤال آنان، آیا بر طبیب واجب است به آنان بگوید، تا آنان از تولد چنین فرزندانى جلوگیرى نمایند؟ اگر واجب نیست، آیا گفتنش حرام مى باشد؟ ۳. اگر طبیب احتمال دهد که آنان در صورت اطلاع از این مطلب، هر بار که فرزند پیدا کنند اقدام به سقط وى خواهند نمود، در اینجا وظیفه طبیب چیست؟, ۱. واجب نیست مگراین که در سرنوشت بیمار اثر مهمى داشته باشد.۲. در این گونه موارد اگر مسأله مهمى است طبیب کتمان نکند.۳. طبیب باید به وظیفه خود عمل کند و اگر بیمار عمل خلافى انجام دهد او مسؤول نیست، منتهى طبیب وظیفه خود را در امر به معروف و نهى از منکر انجام دهد.
 خانمى دچار بیمارى چشمى گردیده و اطباء نظر به عمل جراحى بطور اورژانسى داده‌اند، اما متأسفانه این خانم داراى حمل سه ماهه مى باشد که باید اول سقط جنین انجام دهد و بعد عمل جراحى چشم را به انجام برساند و اگر چشم خود را عمل نکند کور مى شود و همچنین ضررهاى زیادى نسبت به جنین وارد مى گردد، در این صورت آیا سقط جنین جایز است؟, در فرض مسأله پایان دادن به باردارى ظاهرا مانعى ندارد.
 آیا سقط عمدى جنینى که مطمئنیم، یا احتمال مى دهیم، معیوب و نارسا مى باشد، در هر ماهى از باردارى، اگر دیه لازمه هم پرداخت شود، مجاز است؟, هرگاه در مراحل ابتدایى جنین باشد و جنین به صورت انسان کامل در نیامده باشد و باقى ماندن جنین در آن حالت و سپس تولد ناقص آن، باعث عسر و حرج شدید براى پدر و مادر گردد، با این شرایط مانعى نداردو احتیاطا باید دیه را بدهند.
 اگر طبیب تشخیص قطعى دهد که ماندن جنین در شکم مادر موجب مرگ مادر مى گردد، بفرمایید:۱. آیا جایز است جنین را در شکم مادر از بین ببرد، تا مادر سالم بماند؟ ۲. آیا مى توان مادر را به همان حال باقى نهاد تابچه سالم بماند و مادر بمیرد؟ ۳. اگر در باقى گذاردن مادر به همان حال، احتمال مرگ، هم براى مادر و هم براى بچه در کار باشد، تکلیف چیست (یعنى احتمال مرگ و سلامتى براى هر دو مساوى باشد)؟, ۱. چنانچه خلقت جنین کامل نشده مانعى ندارد.۲. هرگاه بچه به صورت انسان کامل در نیامده باشد، سقط جنین براى نجات مادر اشکال ندارد.۳. اگر بدانیم یک از آن آن دو قطعا نجات پیدا مى کند، باید آنها را به حال خود گذاشت تا یکى از آن دو بدون دخالت انسان دیگرى نجات یابد و اگر امر دایر میان این است که هر دو بمیرند یا فقط جنین بمیرد مى توان جنین را سقط کرد تا مادر زنده بماند.
 در صورتى که پدر و مادر به اتفاق هم (نعوذ بالله) سبب سقط جنین شوند، دیه جنین به چه کسى مى رسد؟, در صورتى که هر دو سبب شوند دیه به طبقه دوم از ورثه مى رسد و اگرطبقه دوم موجود نباشد، به طبقه سوم مى رسد.
 در مواردى که پزشک باید سقط جنین کند، دیه لازمه باید توسط چه کسى پرداخت شود؟ آیا پزشک باید قبلا شرط کند که دیه بر عهده وى نیست و آیا این شرط، جهت رفع دین از وى کافى است؟, احتیاط این است که طبیب با بیمار یا کسان او شرط کند که دیه را خودشان بپردازند و الا خودش باید عهده دار دیه شود (بنابر احتیاط). <H۳ class=content_h۳>تلقیح</H۳>مسأله ۸۴۵: جایز است نطفه مرد را با سرنگ یا وسائل دیگر در رحم همسر او وارد کنند، لکنباید مقدمات آن مشروع و حلال باشد و از مقدمات حرام پرهیز شود. مسأله ۸۴۶: هرگاه نطفه مرد را در رحم همسرش وارد کنند (خواه با استفاده از مقدمات حلال باشد، یا نعوذ بالله حرام) فرزندى که از او متولد مى شود حلال زاده است و متعلق به آن مرد مى باشد و تمام احکام فرزند (مانند ارث و نفقه و غیر آن) را دارد. مسأله ۸۴۷: جایز نیست نطفه مرد بیگانه را در رحم زنى وارد کنند، خواه با اجازه آن زن باشد یا نه، و خواه شوهر داشته باشد یا نه، و خواه شوهرش اجازه بدهد یا نه، و هرگاه چنین کنند و بچه اى از آن متولد شود، اگر این عمل بطور شبهه انجام شده، مثل این که گمان مى کرد زن خود اوست و زن نیز گمان مى کرد نطفه شوهر اوست و بعد از آن معلوم شد چنین نبوده است، در این صورت بچه متعلق به آن مرد و زن است و تمام احکام فرزند را دارد; ولى اگر این کار از روى علم و عمد انجام گیرد، بچه اى که از آن متولد مى شود فرزند آنها حساب نمى شودو احکام ارث و مانند آن را ندارد، اما اگر آن بچه دختر باشد صاحب آن نطفه نمى تواند با او ازدواج کند و اگر پسر باشد با آن مادر نمى تواند ازدواج نماید و همچنین در مورد سایر مسائل مربوط به ازدواج.
 منى مرد از نظر علمى تا ۷۲ ساعت بعد از مرگ وى داراى حیات کامل است. اگر زوجه درخواست تلقیح مصنوعى از نطفه شوهر متوفاى خود نماید، آیا اطباء مجاز به این کار هستند؟ حکم ولد چیست؟ لازم به ذکر است که بعضا این عمل در خارج اعمال مى گردد و عمدتا در مواردى است که زوجه از زوج فرزندى نداشته باشد و زوج در همان اوایل ازدواج به دلیلى فوت کرده باشد., اشکال دارد.
 رحم بانویى، به هر علت، قادر به نگاهدارى جنین نیست و سقط مى کند. با آمیزش نطفه وى و شوهرش در آزمایشگاه و انتقال جنین به رحم زن دیگرى که شوهر ندارد و به اصطلاح «مادر جانشین» و یا «مادر قائم مقام» نامیده مى شود بچه رشد مى کند و بموقع، متولد مى شود و برابر قرارداد، مزد معینى به مادر جانشین داده مى شود تا کودک تحویل زن و شوهر گردد. آیا این امر جایز مى باشد؟, این کار ذاتا مانع شرعى ندارد; ولى مسائل جنبى حرامى، از قبیل لمس و نظر کردن، در آن موجود است. هر گاه به وسیله محرمى مانند شوهر انجام شود به این صورت که نطفه خود و یکى از دو همسرش را بگیرد و ترکیب نماید و در رحم همسر دیگر (هر چند عقد موقتى با او خوانده باشد) کشت کند، مرتکب حرامى نشده و در غیر این صورت، براى مجاز بودن این محرمات جنبى باید ضرورتى در کار باشد.
 در مفروض سؤال قبل، اگر این عمل (چه جایز باشد و یا نه، به هر حال) انجام بگیرد، با وجود این که این کودک در رحم مادر جانشین بزرگ شده، اماداراى صفات ارثى زن اول مى باشد. با توجه به آیه دوم سوره مبارکه مجادله، فرزندبه کدام یک از این دو زن تعلق دارد؟ و وارث کدام یک از آنهاست؟, این فرزند متعلق به صاحبان نطفه و با آنها محرم است و از آنها ارث مى برد و در مورد مادر جانشین به منزله فرزند رضاعى است; بلکه از آن، در بعضى جهات اولویت دارد، چرا که تمام گوشت و استخوان او از وى روییده است، بنابراین حرام است که بعدا با آن زن و فرزندان او ازدواج کند; اما ارث نمى برد.
 شوهرى نطفه ندارد و همسرش سالم و نطفه دار است. آیا مى توان نطفه مرد اجنبى را با نطفه این زن شوهردار مخلوط کرد و به رحم این زن تزریق نمود؟, جایز نیست.
 مرد نطفه ندارد و از همسرش جدا شده است، اگر این زن به صیغه مردى در آید، و نطفه شوهر جدید و نطفه زن را ترکیب کنند، و زن بعد از پایان صیغه و عده به عقد شوهر اول در آید و بعدا آن نطفه را به داخل رحم زن تزریق کنند، دراین صورت پدر و مادر، ارث و محرمیت به چه صورت است و حکم شرعى آن چیست؟, اگر ضرورتى ایجاب کند جایز است، ولى فرزند به صاحبان اصلى نطفه تعلق دارد.
 آیا پیوند تخمدان زن اجنبى به زوجه براى باردار شدن جایز است؟ و در صورت جواز لطفا بفرمائید: الف _ دیه دارد؟ ب _ تخمدان را مى توان فروخت؟ ج _ حکم اولاد زوجه چگونه است؟ د _ زن اجنبى حقى مانند مادر بودن پیدا مى کند؟, چنانچه ضرورتى براى این کار نباشد از آن صرف نظرکنید و اگر ضرورتى وجود دارد، بعد از پیوند این عضو جزء بدن آن زن مى شود و فرزند مال خود اوست و در فرض فوق دیه ندارد و خرید و فروش آن جایز است، هر چند بهتر این است که پول را در مقابل اجازه برداشتن عضو مزبور بگیرد، نه در مقابل خود آن.
 بعضى از مؤمنین و مؤمنات براى اولاددار شدن به مراکز نابارورى مراجعه مى کنند و از حیث نطفه نقایصى دارند، آیا مى توان از نطفه هایى که در بانک نطفه نگهدارى مى شود، در لقاح مصنوعى با منى خود آنها ممزوج و شرایط لقاح را فراهم و با دستگاه در رحم همسران آنها قرار داد؟ در صورتى که به طور کلى در منى آنها اسپرم و تخمک وجود نداشته باشد، آیا مى توان از اسپرمها و تخمکهاى مجهول الهویه موجود در بانک نطفه استفاده کرد؟ چنانچه در دو فرض فوق فرزندى به وجود آید، متعلق به چه کسى خواهد بود؟, استفاده از نطفه بیگانه براى صاحب فرزند شدن جایز نیست و تولد فرزند باید مستند به ازدواج صحیح شرعى باشد، ولى اگر چنین عملى انجام شود، فرزند متعلق به صاحبان نطفه است و نسبت به مادرى که در رحم او کشت شده نیز محرم مى باشد، بى آن که از او ارث ببرد.
 آیا مادر جانشین (زن پذیراى جنین) مستحق دریافت نفقه، یا اجرة المثل تا زمان تولد جنین، مى باشد؟ آیا این کار، نوعى اجاره رحم تلقى مى گردد، یا مشمول عقد دیگرى است؟, این موضوع تابع قرار داد است، و اگر قرار دادى ندارندو جنبه رایگان نداشته، حق اجرة المثل دارد و عمل مزبور نوعى اجاره است، نه اجاره اعضاء، بلکه اجیر شدن براى پرورش جنین. <H۳ class=content_h۳>مسائل دیگر پزشکى</H۳>
 دخترى از کودکى لباس مردانه مى پوشیده، اکنون که بزرگ شده خود را مرد مى داند و با استفاده از داروهاى شیمیایى حالت مردانه در خویش ایجاد کرده و با مراجعه به پزشک، در خواست تغییر جنسیت نموده است، آیا این کار جایز است؟, تغییر جنسیت اگر صورى باشد (۱) جایز نیست و اگر واقعى باشد (این امردر افراد دو جنسى واقع مى شود) به عنوان درمان و ظاهر شدن جنسیت واقعى جایز و گاه واجب است.
 اگر زن و شوهر با هم در یک زمان تغییر جنسیت دهند، حکم ازدواج قبلى آنها چیست؟, اگر تغییر حقیقى باشد، زوجیت بلافاصله فسخ مى شود و مى توانند مجددا عقد ازدواج در شکل جدید بخوانند; ولى احتیاط آن است که زمان عده بگذرد.
 اهداء و انتقال خون از غیر مسلمان به مسلمان، و از مرد به زن، وبالعکس، چه حکمى دارد, اشکالى ندارد; مگر این که بیم انتقال بیمارى برود.
 بعضى از خانم هاى حامله، که مى توانند به وضع طبیعى زایمان کنند، اصرار دارند که سزارین شوند تا درد کمترى تحمل کنند، این کار چه حکمى دارد؟, اگر این کار جنبه عقلائى داشته باشد اشکالى ندارد.
 شبیه سازى تحت چه شرایطى جایز مى باشد؟ توضیح این که از طریق موادى از پوست خود زن، باعث ایجاد جنینى در او مى شوند، که این جنین از هر جهت شبیه به خود او مى باشد. این کار براى اولین بار در انگلستان نسبت به گوسفند انجام شده است. (۱) آیا این عمل، نسبت به انسان جایز است؟, این عمل از نظر شرع خالى از اشکال نیست و مفاسد زیادى بر آن مترتب مى شود، به همین جهت حتى افرادى که پایبند به شریعت و دینى نیستند، به خاطر مفاسد اجتماعى آن، به مخالفت با آن پرداخته‌اند.
 آیا محافظت از جنین درون رحم واجب است؟ آیا بر مادر لازم است که تمام شرایط لازم جهت حفظ و سلامتى جنین را فراهم کند؟, تا آنجا که مایه عسر و حرج نشود لازم است.
 زنان بیمارى که از درد شدیدا رنج مى برند، چنانچه به آنها مسکن هاى قوى تزریق شود، دردشان تسکین خواهد یافت، ولى به احتمال قوى بعدا دچار عوارض جنین و ناراحتیهایى از این قبیل خواهند شد، تکلیف طبیب نسبت به این گونه بیماران چیست؟, هرگاه ضررى باشد که در برابر تسکین درد شدید درمیان عقلا قابل پذیرش باشد اشکالى ندارد و اگر ضرر مهمى است، که او را به خطر مى اندازد جایز نیست و اگر براى خودش ضرر نداشته باشد، بلکه براى جنین ضرر داشته باشد، حکم مسأله نیز همین است.
 آیا ترمیم پرده بکارت دختران، که بعللى آسیب دیده، جایز مى باشد؟, در صورتى که ضرورتى ایجاب کند اشکالى ندارد. <H۲ class=content_h۲>۲۲- مسائل متفرقه</H۲><H۳ class=content_h۳>قسمت اول</H۳>منظور از مسائل متفرقه در این فصل، آن دسته از مسائل فقهى مربوط به بانوان است که خارج از موضوع هاى بیست و یک فصل گذشته است; و از سوى دیگر، هر یک از موضوعات آن، بقدرى نیست که خود یک فصل جداگانه تشکیل دهد. به این مسائل توجه کنید:
 شخصى آرایشگاه زنانه دارد، خانمى را آرایش مى کند، آن خانم با آن وضع خاص در اجتماع رفت و آمد مى نماید، با توجه به این مطلب، پولى که آرایشگر دریافت مى کند چه حکمى دارد؟, اگر آرایشگر زن باشد گناهى ندارد و آنچه را که دریافت مى کند حلال است; لکن آن خانم، که خود را در معرض دید نامحرمان قرار مى دهد، گناهکار است.
 در مسأله ۱۷۷۴ توضیح المسائل فرموده‌اید: «پدر و فرزند مى توانند به یکدیگر ربا بدهند»، آیا منظور از فرزند تنها پسر است، یا دختر را هم شامل مى شود؟ آیا این حکم شامل مادر نیز مى شود؟, فرقى میان پسر و دختر نیست; ولى این حکم شامل مادر نمى شود.
 در بعضى از محله هاى شهر ما زنها یا دختر خانمهادر داخل کوچه (که محل عبور و مرور مردم مى باشد) مى نشینند و با هم صحبت مى کنند، این کار شرعا چه حکمى دارد؟, در صورتى که حجاب شرعى را مراعات نمایند و مزاحمت ایجاد نکنند، حرام نیست; ولى بهتر است این کار را ترک کنند.
 دوختن لباس زنانه توسط خیاط مرد، چه حکمى دارد؟, در صورتى که مستلزم تماس بدنى و محرمات دیگر نشود اشکالى ندارد.
 دوختن لباس مردانه توسط خیاط زن نامحرم، چه حکمى دارد؟, اشکالى ندارد، ولى اندازه گیرى‌ها توسط جنس موافق انجام شود.
 آیا براى خانمها جایز است که عطر بزنند و از منزل خارج شوند؟, در روایات متعددى از این کار نهى شده (۱) و ظاهر بعضى از آنها حرمت است.
 معمول است که بعضى از خانمها هنگام رفتن به مجالس عروسى و جشن، علاوه بر زینتهاى نامرئى، خود را معطر مى کنند، با توجه به این که خوشبو و معطر بودن خود نوعى زینت و آرایش محسوب مى شود و معمولا بوى آن را مرد نامحرم در بین راه احساس مى کند، این کار چه حکمى دارد؟, اشکال دارد و در خبر است که تا به منزل برگردد مورد لعن ملائکه است. (۲) مسأله ۸۷۱: نذر زن اگر مزاحم حقوق شوهر باشد، بى اجازه او باطل است و اگر مزاحم نباشد احتیاط مستحب آن است که با اجازه او باشد. مسأله ۸۷۲: اگر زن در جایى که احتیاج به اجازه شوهر دارد با اجازه او نذر کند، شوهر بنابر احتیاط واجب نمى تواند نذر او را به هم بزند، یا ازعمل کردن به نذر او جلوگیرى نماید.
 آیا هبه به زوجه، قابل بازگشت است؟, هبه به زوجه قابل بازگشت است; مگر این که زوجه از خویشاوندان نسبى باشد.
 آیا زن حق دارد در رفتن به کشورهاى غیر اسلامى با شوهرش مخالفت کند؟, اگر رفتن به آنجا، به دین و اعتقاد و اخلاقش ضرر مى زند، مخالفت او جایز است.
 پدرم با شوهرم اختلاف پیدا کرده و بدین جهت از من نیز ناراحت شده و گفته: «حق ندارى به خانه من بیائى!» تکلیف من چیست؟ آیا مى توانم بدون رضایت پدر، جهت دیدار با مادر و برادران و خواهرانم به خانه او بروم؟, آنها مى توانند به دیدار شما بیایند، یا در محل دیگرى ملاقات کنید; ولى در خانه ملکى پدر بدون اجازه او نمى توان رفت.
 در بعضى از شهرها، مجالس زنانه به عنوان «ختم أنعام» برقرار مى گردد، در این رابطه جزواتى نیز منتشر شده و در وسط آیه هاى سوره انعام اذکارى نیز خوانده مى شود، همچنین یازده مرثیه مى خوانند. نظر حضرتعالى در این زمینه چیست؟, درباره ختم أنعام به صورتى که معمول است روایت مستندى نیافتیم; هر چند در بعضى کتابها، اشاره اى به آن دیده مى شود; (۱) ولىجاى شک نیست که تلاوت این سوره مبارکه و عمل به آن مى تواند باعث حل مشکلات گردد و شایسته است به هنگام تلاوت سوره مطلقا چیزى به آن نیفزایند و هنگامى که تلاوت سوره تمام شد به سراغ دعاها و مرثیه‌ها بروند.
 رانندگى اتومبیل براى زنان چه حکمى دارد؟, با حفظ حجاب اسلامى و جهات شرعى دیگر، مانعى ندارد.
 آیا بانوان مى توانند آموزش فنون نظامى ببینند؟, اگر مستلزم گناهى نباشد اشکالى ندارد.
 حکم دوچرخه سوارى و موتور سوارى خواهران با مانتو در سطح شهر، با توجه به آثار و تبعات سوء اجتماعى و اخلاقى آن، چیست؟, با توجه به پیامدهاى سوئى که این گونه امور دارد، لازم است از آن پرهیز شود و به وسوسه هایى که این و آن مى کنند توجه نکنند.
 آیا زوجه را مى توان به علت عدم تمکین در امور زوجیت تعزیر نمود؟, تعزیر به دست حاکم شرع است که پس از شکایت زوج مبنى بر عدم تمکین زوجه و ثبوت آن انجام مى گیرد، زوجه نیز مى تواند به حاکم شرع شکایت کرده و براى زوج در برابر خلافکاریهایش تقاضاى مجازات کند.
 زنى با آرایش زننده و حالت بدحجابى در معابر عمومى ظاهر شده و بدین جهت او را دستگیر کرده‌اند. آیا مى توان به عنوان تعزیر سر او را تراشید؟, تراشیدن سر مطلقا جزء تعزیرات نیستو باید راه دیگرى را براى تعزیر، مانند جریمه نقدى یا زندان یا مجازات بدنى، انتخاب کرد; ولى گاه در زندانها براى ملاحظه مسائل امنیتى سر متهمین را مى تراشند و این مربوط به عناوین ثانویه است.
 با توجه به این که زنان طبیعتا احساساتى‌تر هستند و زودتر تحت تأثیر وسوسه هاى شیطانى قرار مى گیرند، آیا کیفر خطاهایشان با مردان تفاوت مى کند؟, در مسائل تعزیرات مسؤولیت هر کس در برابر اعمالش رابطه اى با میزان تأثیر پذیرى از عوامل مختلف و میزان جرم او دارد.
 شنیده‌ایم که زن در خصوص قتل عمد شوهر خود و بالعکس حق درخواست قصاص ندارد، آیا این مطلب در مورد مادر مقتول و سایر ورثه مؤنث مقتول، به صرف مؤنث بودن صدق مى کند؟, این حکم در مورد زوجه است و شامل سایر زنان خویشاوند نمى شود.
 در بحث قسامه، آیا زن مى تواند به تنهائى مدعى قتل عمد باشد و اقامه قسامه نماید؟, زن مى تواند مدعى باشد; ولى قسامه را باید از مردان انتخاب کنند.
 اگر دیه زن به ثلث دیه کامله نرسد، اما مجموع دیه و ارش او به ثلث برسد، آیا باز هم حاصل جمع دیه و ارش او نصف مى شود؟ یا این که تنصیف تنها در صورتى است که دیه او به ثلث دیه کامله برسد؟, تفاوتى بین دیه و ارش در این مسأله نیست و محاسبه مجموع در صورتى صحیح است که هر دو مر بوط به یک جنایت باشد. <H۳ class=content_h۳>قسمت دوم</H۳>
 متأسفانه شوهرم به کوچکترین بهانه اى مرا بهباد کتک و ناسزا مى گیرد، به گونه اى که گویا این کار را نشانه مردانگى مى داند! در بیشتر اوقات بر اثر این کتکها، بدنم کبود، یا قرمز، یا سیاه مى گردد و آثار آن تا چند روز باقى مى ماند و گاهى هم بدنم زخم مى شود. لطفا بفرمائید: الف: آیا این کارها از نظر شرعى جایز است؟ ب: آیا دیه اى به اینجانب تعلق مى گیرد؟, متأسفانه عده اى از شوهرها گرفتار این گناه بزرگ و ظلم عظیم هستند و باید هر چه زودتر، انشاء الله، خود را اصلاح کنند و این کار، علاوه بر این که گناهبزرگى محسوب مى شود، دیه هم دارد و گاهى دیه آن سنگین است. صفحه۲۴۴
 چرا در اسلام دیه زنها نصف مردها مى باشد؟, خون زن و مرد مؤمن هر دو محترم است; ولى با توجه به این که دیه جبران خسارت مادى است و پرواضح است که خسارت حاصله از فقدان مردان در خانواده غالبا بیشتر از خسارت حاصله از فقدان زنان است، شارع مقدس دیه مردان را دو برابر قرار داده است. (۱)
 زن یا دخترى (نعوذ بالله) به میل خود مرتکب عمل منافى عفت مى گردد و عمل زشت او در ملأ عام افشا مى شود. به خاطر عمل ننگین خود، دست به خودکشى مى زند. آیا دیه این زن، یا دختر، بر عهده زانى است؟, زانى مرتکب گناه بسیار بزرگى شده است; ولى دیه بر عهده او نیست.
 برخى از معلمان زن در ساعت کار و تدریس، به فعالیت هاى جنبى دیگرى، مثل بافتنى و خواندن روزنامه و مانند آن کهمربوط به تدریس نیست مى پردازند، این امور در ساعت رسمى کار چه حکمى دارد؟, جایز نیست.
 آیا از حدیث «خیر للنساء ان لایرین الرجال و لایراهن الرجال» (۲) که از حضرت فاطمه زهراء، سلام الله علیها، روایت شده، استحباب پوشانیدن چهره و عدم ورود در مسائل اجتماعى، به جزء مواردى که با اذن ولى فقیه زمان باشد، استفاده نمى شود؟, هنگامى که ضرورتهاى سیاسى و اجتماعى ایجاب کند، زنان مى توانند با حفظ جهات عفت، وارد این صحنه‌ها شوند، همانگونه که از آن بانوى بزرگوار نیز نقل شده است.
 آیا در صورت بى حجابى أرحام و خویشاوندان و عدم وجود شرایط نهى از منکر، باز هم صله رحم واجب است؟, در صورتى که سبب امضاء اعمال آنها نشود، باید صله رحم (۱) را به جا آورد و تا آنجا که ممکن است با زبان خوش امر به معروف و نهى از منکر کرد.
 کنوانسیون «محو کلیه أشکال تبعیض علیه زنان» بزودى جهت بررسى در دستور کار مجلس شوراى اسلامى قرار خواهد گرفت، از آنجا که این معاهده بین المللى مشتمل بر موادى است که از نظر فقهى مورد سؤال واقع شده، نظر مبارک خود را نسبت به موارد زیر بیان فرمائید: الف: بر اساس ماده اول این معاهده، باید هر گونه تمایز، استثناء و یا محدودیت بر اساس جنسیت، در زمینه هاى سیاسى، اقتصادى، اجتماعى، فرهنگى، مدنى، و یا هر زمینه دیگر لغو گردد. با توجه به این ماده، تفاوتزن و مرد در مواردى همچون میزان پوشش واجب بدن، نظر و لمس بدن جنس مخالف، دیه، قصاص، شهادت، ارث، طلاق، تعدد همسران، امامت جماعت، لزوم تمکین جنسى، ولایت بر فرزندان، سرپرستى خانواده، حق حضانت، عیوب موجب فسخ نکاح، نشوز، لزوم سپرى شدن عده براى ازدواج بعدى، مرجعیت و قضاوت، تبعیض تلقى مى گردد و باید از میان برداشته شود! آیا تساوى زن و مرد در موارد مذکور، با احکام شرع مطابقت دارد؟, بى شک مساوات کامل، نه تنها مخالف ضرورت فقه شیعه، بلکه مخالف ضرورت اسلام و بر خلاف نص صریح قرآن و روایات متواتره است، و هیچ یک از علماء اسلام، نه در گذشته و نه در حال، اعتقاد به چنین مساواتى نداشته‌اند. اصولا باید این معنى براى مجامع جهانى تبیین گردد که: «ملتها نمى توانند بافرهنگ و مذهب خود وداع کنند و چشم و گوش بسته تسلیم مقرراتى شوند که نه در تصویب آن حضور داشته‌اند و نه از نظر وجدان و منطق قطعیت دارد».
 آرایش براى خانمها در ماه مبارک رمضان، ماه محرم و صفر و روزهاى شهادت و وفات معصومین (علیهم السلام) چه حکمى دارد؟, حرام نیست; ولى سزاوار است در ایام وفات رعایت احترام را بنمایند.
 مرسوم است که خانمها در دو ماه عزادارى سرور و سالار شهیدان، ماه محرم و صفر، صورت خود را اصلاح نمى کنند، آیا این کار شرعا ایراد دارد؟, این کار اشکالى ندارد، ولى اصلاح کردن هم مانعى ندارد، البته سزاوار است در روزهاى قتل از این کار پرهیز کنند.
 برخى از زنان و دختران اعتقاد زیادى به انواع فال، از جمله فال قهوه و نیز کف بینى و طالع بینى دارند، به گونه اى که گاهى مسیر زندگى خود را بر آناساس پى ریزى مى کنند! این کار براى این خانمها و انجام دهندگان آن چه حکمى دارد؟, فال قهوه و امثالآن از خرافات است و سزاوار نیست که هیچ کس به سراغ آن برود.
 متأسفانه کم نیستند زنانى که به کوچکترین بهانه اى با دیگران قهر مى کنند و گاهى سالها آن را ادامه مى دهند و حاضر به آشتى نیستند و افعال ناپسند آنها در پاره اى از اوقات بر روابط شوهر و فرزندان، بلکه کل فامیل اثر نامطلوب مى گذارد، کار این گروه از زنان چه حکمى دارد؟, قهر کردن بطور کلى از نظر اسلام کار بسیار نامطلوبى است; مخصوصا اگر براى بهانه هاى کوچکى باشد. و در روایتى از پیامبر اسلام (صلى الله علیه وآله) آمده است: «اگر دو نفر مسلمان از هم قهر کنند و سه روز به طول بیانجامد و با هم آشتى نکنند، از اسلام خارج مى شوند … و هر کدام پیشقدم در آشتى شود در روز قیامت زودتر از دیگرى وارد بهشت مى شود!». (۱)
 بلند کردن ناخن براى خانمها چه حکمى دارد؟ اگر بیش از حد متعارف بلند باشد، به گونه اى که زحمت زیادى براى محافظت از آن لازم باشد چطور؟, بلند کردن ناخن در حد معقول اشکالى ندارد.
 نظر شما در مورد ورزش بانوان چیست؟ کدام یک از رشته هاى ورزشى را، در تحت چه شرایطى، براى خانمها مجاز مى دانید؟, ورزش براى همه، و از جمله بانوان، کار خوبى است و مایه سلامت جسم و جان است; ولى خانمها باید در ورزشگاههاى مخصوص خود به ورزش بپردازند; آن هم ورزشهایى که در آن بیم خطرى براى آنها نباشد.
 گاهى از اوقات به هنگام پختن غذاهاى گوشتى، علیرغم دقت زیادىپاورقی۱. وسائلالشیعه، جلد ۸، ابواب احکام العشرة، باب ۱۴۴. روایات تکان دهنده دیگرى نیز در این باب آمده است. که در شستشوى گوشت آن مى نمایم، لکه هایى از خون بر روى گوشت ملاحظه مى کنم، لطفا بفرمائید: الف: آیا این خونها نجس و خوردن چنین غذایى حرام است؟ ب: در صورتى که ,جواب مثبت است، آیا لازم است که این موضوع را به شوهر و فرزندان و احیانا میهمانها، اطلاع دهم، یا همین که خودم اجتناب کنم کافى است؟ این خونها نجس نیست و اگر جدا کردن آن از گوشت زحمت و مشقت دارد، یا به هنگام پخته شدن مستهلک مى شود، خوردن آن نیز مانعى ندارد.
